---
title: Stuiteren
slug: stuiteren
date: '2017-12-04'
author: Freke
tags:
  - chile
  - flight
  - netherlands
  - travel-journal
  - united-kingdom
description: ''
language: nl
translations:
  link: /undefined
  hreflang: de
  language: Deutsch
---

Zeven maanden geleden stonden we allebei te stuiteren op het Janskerkhof in Utrecht. Ja, de muziek op die Koningsdag was goed, maar we waren vooral erg enthousiast over ons eigen plan om een wereldreis te maken. Nu zijn we dan eindelijk vertrokken. Met het gevoel dat we iets vergeten zijn, maar dat zal het besef zijn hoe lang we eigenlijk weggaan.

Op deze plek gaan we jullie op de hoogte houden van onze reis. [Collectingbaggage.nl](https://www.collectingbaggage.nl): omdat we elkaar ontmoetten bij de baggage claim in Vancouver en omdat we onderweg bagage gaan verzamelen in de vorm van ervaringen en herinneringen (nee, we gaan geen bagage stelen van onze medereizigers). En we horen hier natuurlijk ook graag van jullie terug. Meer over ons en deze blog vind je hier: [About the collectors.](https://collectingbaggage.nl/about-the-collectors/)

De eerste etappe van Amsterdam naar Londen is alvast achter de rug. Dit vliegtuig gaat ons naar Santiago de Chile brengen. We hebben zin in de rest!
