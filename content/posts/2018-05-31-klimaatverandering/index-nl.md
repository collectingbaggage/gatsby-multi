---
title: Klimaatverandering
slug: klimaatverandering
date: '2018-05-31'
author: Malte
tags:
  - hiking
  - peru
  - travel-journal
excerpt: >-
  We moeten verder. We willen verder. Verder naar Ecuador, de Galápagoseilanden
  en Colombia. Een paar weken geleden hebben we al onze vlucht naar het volgende
  continent, Australië, met drie weken opgeschoven en daarmee meer tijd voor
  Colombia gewonnen. Inmiddels zijn we echter ook Peru een beetje zat en dus
  hebben we besloten de Peruaanse jungle voorlopig rechts te laten liggen en
  rechtstreeks naar de Galápagos en de blue-footed boobies te reizen. Een paar
  dagen later ging onze vlucht al!
language: nl
translations:
  - link: /klimawandel
    hreflang: de
    language: Deutsch
cover: ./images/P5051911.jpg
---

We moeten verder. We willen verder. Verder naar Ecuador, de Galápagoseilanden en Colombia. Een paar weken geleden hebben we al onze vlucht naar het volgende continent, Australië, met drie weken opgeschoven en daarmee meer tijd voor Colombia gewonnen. Inmiddels zijn we echter ook Peru een beetje zat en dus hebben we besloten de Peruaanse jungle voorlopig rechts te laten liggen en rechtstreeks naar de Galápagos en de blue-footed boobies te reizen. Een paar dagen later ging onze vlucht al!

We zijn Peru een beetje zat. Dat klinkt erger dan het in werkelijkheid is. We hebben Peru als verrassend veelzijdig ervaren, makkelijker te bereizen dan Bolivia – ook wat duurder – maar de lange busreizen tussendoor breken ons op. Er is veel te ontdekken, maar de toeristische hoogtepunten liggen door het hele land verspreid. In Chili, vooral in Patagonië, beviel het ons beter het land in kleine stappen te leren kennen. De weg was onderdeel van de reis – de weg kozen we grotendeels zelf. In Peru daarentegen volgden we een uitgesleten toeristenpad, een aaneenrijging van plaatsen die men ooit gezien moet hebben – Machu Picchu, Nazca, Lima, de Cordillera Blanca (daarover later meer). Iedere volgende plaats kostte ons 10-12 uur in de bus met daartussen weinig meer dan steppe, woestijn, een paar bergen of duisternis (in het geval van nachtbussen).

Deze bijdrage schrijven we in Máncora, een klein surfstadje aan de Pacifische kust – ongeveer de eerste plek noordelijk van de koude Humboldt-waterstroom en daarom een strand met warme temperaturen. Het is onze laatste stop in Peru. Afgezien van de lokale bewoners is het stadje nog vrij uitgestorven. Het is laagseizoen en golven om te surfen zijn er ook nauwelijks. In plaats daarvan is er ruim plek op het strand. In ieder geval tot de vloed komt. Die neemt namelijk een groot deel van het strand in beslag. We slapen op een kleine camping op nog geen 100 meter van het strand. Op dit moment gaat de zon onder en kleurt de hemel bloedrood.

### Huaraz

Maar nu even terug in de tijd. Nadat we Renée aan het einde van de middag in een taxi naar het vliegveld van Lima hadden gezet, verhuisden wij naar een ander hostel in de buurt. Dat zou een beetje levendiger zijn; dat was het ook, maar helaas ook vrij vies. De mensen waren aardig, het ontbijt niet slecht, maar toen ook op de derde dag de enige badkamer niet schoongemaakt was, hadden wij ons oordeel geveild. Weg hier. We namen een bus naar Huaraz aan de voet van de Cordillera Blanca, een majesteitelijke bergketen in de Andes. ‘Majesteitelijk’ hadden we alleen nog ergens gehoord, want toen wij aankwamen was het al donker. De eerste blik op de enorme, met sneeuw bedekte piek aan de horizon kwam pas de volgende dag van het dakterras bij het ontbijt. Onze stemming werd al beter en we vatten het plan op om hier de meerdaagse wandeling in te halen die we in Machu Picchu gemist hadden.

We besloten vier dagen in het Huayhuash-gebergte te wandelen. De route werd passend mini-Huayhuash genoemd, want eigenlijk duurt het 8-21 dagen om het hele gebied te verkennen. Vier dagen waren voor ons genoeg. De dag voordat het los ging, wandelden we nog naar de Laguna 69, om te wennen aan de hoogte (we zouden de hele tijd op meer dan 4000 meter hoogte hiken en slapen). De naam Laguna 69 zegt weinig over de werkelijke schoonheid van de plek, maar er was geen inheemse naam voor dit meer en dus werd het bekend onder z’n nummer. Turquoisekleuren die je niet beter kan photoshoppen, in scherp contrast met de zwarte granieten wanden en sneeuwwitte pieken. Ongelooflijk mooi! Freke heeft over deze hike een artikel geschreven voor MountainReporters.com. [Die kan je hier lezen.](https://www.mountainreporters.com/activiteiten/run/wennen-aan-de-hoogte-in-het-trekkersparadijs-van-peru/)

![](images/IMG_20180503_091625.jpg)
![](images/IMG_20180505_085936.jpg)
![](images/IMG_20180505_150531.jpg)
![](images/P5051832.jpg)
![](images/P5051845.jpg)
![](images/P5051848.jpg)
![](images/P5051864-P5051866.jpg)
![](images/P5051885.jpg)
![](images/P5051893.jpg)
![](images/P5051898-P5051902.jpg)
![](images/P5051910.jpg)
![](images/P5051915.jpg)

\[caption id="attachment\_1635" width="900" align="aligncenter"\][![](images/P5051875-P5051880-1024x392.jpg)](https://collectingbaggage.nl/wp-content/uploads/2018/05/P5051875-P5051880.jpg) Laguna 69\[/caption\]

Al vroeg de volgende ochtend zaten we uiteindelijk in de minivan naar het startpunt van de mini-Huayhuash trek. We hadden nog vijf jonge Amerikanen in de groep, een Peruaan die nu in Australië woont, een kok, een muildierdrijver en een gids. Oh ja, en een heleboel bepakking, tenten, eten en nog zo meer. In zo’n vijf uur hobbelden we over deels onverharde weg naar het startpunt. Vlakbij Huaraz maakten we nog een kleine omweg, waar zo’n 10 meter asfaltweg onlangs compleet was weggeslagen door een landslide. Na aankomst liepen we een goede drie uur naar de eerste kampeerplek. De eerste dag was niet zo spannend. We volgden eigenlijk een onverharde weg langs een kleine rivier die, onzichtbaar, vervuild werd door een ijzer-/koper-/zinkmijn verderop. Hier kunnen wij ook met onze filters geen drinkwater van pakken.

![](images/IMG_20180506_124308.jpg)
![](images/IMG_20180506_165018.jpg)
![](images/P5061920.jpg)
![](images/P5061930.jpg)

\[caption id="attachment\_1646" width="900" align="aligncenter"\][![](images/P5061924-P5061928-1024x416.jpg)](https://collectingbaggage.nl/wp-content/uploads/2018/05/P5061924-P5061928.jpg) Quiet mountain life\[/caption\]

Dag twee begon met een lichte klim naar de eerste bergpas op 4750 meter. De ochtendmist verdampte snel en gaf zo een blik op de geweldige 5- en 6-duizenders vrij. De lijnen in de rotsen verraadden hoe de grond hier omhoog is geschoten onder druk van tektonische krachten. We spotten een hert dat zo goed gecamoufleerd is dat hij onzichtbaar werd zodra hij stil stond. Tijdens de lunch horen we opeens een donderend geraas, als er een flink stuk van de gletsjer afbreekt en als een lawine naar beneden stort. Het ijs in deze regio wordt elk jaar minder. We konden helaas niet lang van het uitzicht genieten. Tegen de middag nam de bewolking opnieuw toe die ons aanvankelijk sneeuw en hagel, en later na de tweede bergpas, meer en meer regen bracht. Ook dit zou een gevolg zijn van klimaatverandering, vertelt onze gids. Tien jaar geleden regende het bijna nooit in deze tijd van het jaar. Vrijwel kletsnat bereikten we de tweede kampeerplek, waar we twee nachten zouden blijven. De kampeerplaats wordt geroemd als een van de mooiste van Zuid-Amerika. Toen ‘s avonds de zon zich nog kort liet zien, begrepen we waarom. We hadden onze tent in een dal staan, waar aan het einde de op een na hoogste berg van Peru, de Yerupajá (6635 meter) schitterde. Met een krakende gletsjer eronder, gevolgd door drie mooie gletsjermeren. Bekijk die foto’s!

![](images/IMG_20180507_075934.jpg)
![](images/P5071940.jpg)
![](images/P5071959.jpg)
![](images/P5071943.jpg)
![](images/P5071952.jpg)
![](images/P5072002.jpg)
![](images/P5071960.jpg)
![](images/P5071993.jpg)
![](images/P5071971.jpg)
![](images/P5072008.jpg)
![](images/P5082025-P5082028.jpg)
![](images/P5082031.jpg)
![](images/P5082036-P5082039.jpg)

\[caption id="attachment\_1658" width="900" align="aligncenter"\][![](images/P5072003-P5072007-1024x433.jpg)](https://collectingbaggage.nl/wp-content/uploads/2018/05/P5072003-P5072007.jpg) Snow on the pass\[/caption\]

Op de derde dag volgde een steile klim op de oostelijk gelegen berg, die als uitzichtpunt voor de bergen achter het dal dient. Het ging hier zo steil omhoog; zelfs zigzaggen was er niet meer bij. En dat gold ook voor de terugweg. De jonge Amerikanen renden hier bijna omhoog, en naar beneden, dat konden wij echter niet bijhouden. Deze dag hadden we meer geluk met het weer. Ondanks de bewolking bleef het grotendeels droog, zodat we op de terugweg aan de oever van een beekje konden lunchen. In de namiddag liep een klein deel van onze groep nog een stuk terug, om de gletsjer van dichtbij te bekijken. Dat uitzicht was ons de dag ervoor door de regen ontnomen.

\[caption id="attachment\_1669" width="900" align="aligncenter"\][![](images/P5082059-P5082064-1024x366.jpg)](https://collectingbaggage.nl/wp-content/uploads/2018/05/P5082059-P5082064.jpg) Next time, up there\[/caption\]

![](images/IMG_20180508_084233.jpg)
![](images/P5082046-P5082049.jpg)
![](images/P5082050-P5082053.jpg)
![](images/P5082058.jpg)
![](images/P5082068.jpg)
![](images/P5082087.jpg)
![](images/P5082122.jpg)
![](images/P5082115.jpg)
![](images/IMG_20180508_163109.jpg)

\[caption id="attachment\_1673" width="900" align="aligncenter"\][![](images/P5082116-P5082120-1024x529.jpg)](https://collectingbaggage.nl/wp-content/uploads/2018/05/P5082116-P5082120.jpg) Laguna Sotteracocha\[/caption\]

Op de terugweg op de vierde dag stond ons opnieuw een bergpas (4300 meter) te wachten. Met vier wandeldagen al in de benen, inclusief alle pogingen om de Amerikaanse jonge honden bij te houden, viel ons dat toch wat zwaar. We passeerden boerderijen, oude (pre-Inca) en hedendaagse waar de boeren leven onder daken van riet, plastic en golfplaten. We kwamen door korte stukken bos met queñoa-bomen waar de rode bast van afbladdert. Uiteindelijk volgde een lange, graduele afdaling naar het dal langs roze, rode, gele, paarse, witte en nog veel meer kleurige bloemen (met soms verraderlijke stekels; daar wil je niet invallen). Op de laatste paar honderd meter passeren we steeds meer metershoge agave-cactussen. Op het eindpunt verorberden we nog snel onze boterhammen voordat we terugreisden naar Huaraz waar ons (na een douche) een nachtbus naar de kust wachtte.

![](images/IMG_20180509_094313-1.jpg)
![](images/P5092124.jpg)
![](images/P5092125.jpg)
![](images/IMG_20180509_090301.jpg)
![](images/IMG_20180509_104105.jpg)
![](images/IMG_20180509_104015.jpg)
![](images/IMG_20180509_115632.jpg)

\[caption id="attachment\_1682" width="900" align="aligncenter"\][![](images/P5092146-1024x683.jpg)](https://collectingbaggage.nl/wp-content/uploads/2018/05/P5092146.jpg) The last pass\[/caption\]

### De kust van Peru

Na de wandeldagen waren we op zoek naar ontspanning op het strand. We wilden een paar dagen aan het strand relaxen om op krachten te komen voor de jungle, maar helemaal zonder bezienswaardigheden was deze regio ook niet. In Huanchaco bezochten we oude tempels van de Moche-cultuur (200 v. Chr. – 600 n. Chr.), waar prachtige reliëfs met de oorspronkelijke felle kleuren prachtig bewaard zijn gebleven. Zo’n cultuur komt dan stiekem meer tot leven dan bij de bewonderenswaardige, maar onversierde Inca-muren. Terwijl Malte daarmee al genoeg archeologie gezien had, ging Freke ook nog naar Chan Chan (niet te verwarren met [Chan Chan van Buena Vista Social Club](https://youtu.be/KODWcrncnUU)), ooit de grootste stad van Zuid-Amerika, van het Chimú-rijk (ca 900 – 1470). De Inca’s hadden deze woestijnstad al voor de komst van de Spanjaarden listig drooggelegd en tot overgave gedwongen. [Deze plek was onlangs nog in het nieuws toen er een mega-kinderoffergraf werd ontdekt.](https://news.nationalgeographic.com/2018/04/mass-child-human-animal-sacrifice-peru-chimu-science)

In Huanchaco vonden we sinds lange tijd weer een klein thuis. In het hostel van Paul, een Nederlander van geboorte, voelden we ons meteen thuis. De zelfgemaakte pindakaas, die we daar konden kopen, hielp daarbij net zo goed als de drie donzige konijnen, de vriendelijke kat en de langzame schildpad die als huisdieren de binnenplaats opvrolijkten. Was er plek geweest, dan hadden we waarschijnlijk een of twee weken geholpen in het hostel als vrijwilligers. Zo’n pauze ging helaas niet door, met als gevolg dat we onze plannen voor de komende weken maar uit het raam gooiden en besloten eerst op de Galápagoseilanden onze energie op te laden. De jungle moet wachten.

![](images/IMG_20180510_080322.jpg)
![](images/IMG_20180510_161716.jpg)
![](images/IMG_20180513_170833.jpg)
![](images/IMG_20180511_175831.jpg)
![](images/IMG_20180512_204127.jpg)
![](images/P5112161.jpg)
![](images/P5112165.jpg)
![](images/P5112147.jpg)
![](images/P5112157.jpg)
![](images/P5112160.jpg)
![](images/P5112166.jpg)
![](images/P5112176.jpg)
![](images/P5112168.jpg)
![](images/P5112183.jpg)
![](images/P5112180.jpg)
![](images/P5112185.jpg)
![](images/P5112197.jpg)

Bij die beslissing hielp ook dat we voor een koopje vluchten naar de eilanden konden vinden. Met een tussenstop in Máncora (warmer, meer zon en watertemperaturen die tot zwemmen uitnodigen) vinden we ons een weg naar Guayaquil, Ecuador!

\[caption id="attachment\_1704" width="900" align="aligncenter"\][![](images/IMG_20180511_181154-1024x578.jpg)](https://collectingbaggage.nl/wp-content/uploads/2018/05/IMG_20180511_181154.jpg) Huanchaco\[/caption\]
