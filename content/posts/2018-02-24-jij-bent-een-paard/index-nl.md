---
title: Jij bent een paard
slug: jij-bent-een-paard
date: '2018-02-24'
author: Freke
tags:
  - chile
  - puerto-varas
  - travel-journal
excerpt: >-
  Voordat wij afreisden naar Zuid-Amerika hebben we ons al op verschillende
  manieren voorbereid op het Spaans. Onder andere via Duolingo, een app die ons
  de zeer bruikbare zin ‘soy un caballo, hablo inglés’ leerde. Oftewel, ‘ik ben
  een paard, ik praat Engels’.
language: nl
translations:
  - link: /du-bist-ein-pferd
    hreflang: de
    language: Deutsch
---

Voordat wij afreisden naar Zuid-Amerika hebben we ons al op verschillende manieren voorbereid op het Spaans. Onder andere via Duolingo, een app die ons de zeer bruikbare zin ‘soy un caballo, hablo inglés’ leerde. Oftewel, ‘ik ben een paard, ik praat Engels’.

Maanden later zijn we weer terug bij die ene zin. De laatste zin die bij Catalina (9) is blijven hangen van haar Nederlandse les, is ‘jij bent een paard’. Daarmee werd Malte bedoeld, die Agustín (3) de laatste middag op zijn schouders door de buurt droeg. Favoriet is ook ‘jij bent een aapje’ voor Agustín. Freke noemde hem zo vaak aapje als hij weer eens over de tafel klom, dat zelfs de peuter dat woord begon na te zeggen.

Onze dagen als juf en meester zitten erop. Het waren tien fantastische dagen, en bij tijd en wijle ook vermoeiend als drie kinderen tegelijk om aandacht vragen. De familie verhuist in juli naar België, voor werk en nieuwe avonturen, waar Horacio en Konstanze al langer van dromen. Nu de kinderen in een goede leeftijd zijn, grijpen ze nu hun kans, maar ze geven hen graag een goede start in de Nederlandse start.

![](images/IMG_20180209_203900.jpg)
![](images/P2110452.jpg)
![](images/P2110466.jpg)
![](images/P2140555.jpg)
![](images/P2100435.jpg)
![](images/IMG_20180206_202001.jpg)
![](images/DSC_0600-e1519482540648.jpg)
![](images/DSC_0615.jpg)
![](images/DSC_0609.jpg)
![](images/IMG_20180207_191627_1.jpg)
![](images/IMG_20180207_191636.jpg)
![](images/IMG_20180209_190500.jpg)
![](images/DSC_0625.jpg)
![](images/IMG_20180215_205052-e1519482607663.jpg)

Elke dag, afgezien van het weekend, begon met een kort overleg over het programma van de dag, waarna de les begon. Catalina stond dan vaak al te popelen aan de eettafel, met al haar pennen in verschillende kleuren én geuren in de aanslag, klaar om te beginnen. Ook Vicente (8) stond de allereerste ochtend, al voor onze eerste koffie, enthousiast te tetteren ‘que es eso?’, ‘wat is dat?’, maar zijn motivatie daalde toch rap met de dagen. Of dat nou kwam door onze lesmethodes (we realiseerden ons pas laat dat hij zelfs in het Spaans nog moeite had met lezen en schrijven, laat staan in een andere taal), of door zijn bulk van een energie die in de ochtend het grootste was… Maar af en toe zei hij iets waaruit bleek dat hij toch wel degelijk wat oppikte van onze lessen.

Het hele gezin zorgde er in ieder geval voor dat wij ons welkom voelden. We aten gezamenlijk lunch en diner, gingen mee naar het strand en de karaokebar, en deden zelfs een poging tot mountainbiken in het bos (waar de hele familie groot fan van is). Maar we kregen ook genoeg tijd voor onszelf, die we gebruikten om uit te rusten van het reizen tot nu toe. In het weekend ging het gezin bij familie op bezoek en konden we genieten van een leeg huis. Heerlijk als je al meer dan twee maanden in hostels slaapt waar altijd mensen zijn. We wasten onze kleren, maakten de backpacks schoon, en hebben een mooie, [online kaart](https://collectingbaggage.nl/collected-locations/) van onze reis gemaakt en [al onze foto’s](https://www.flickr.com/photos/collectingbaggage/) veiliggesteld (niet alle foto’s zijn openbaar. Wil je die ook zien, moet ons op Flickr als vriend toevoegen. Of het ons even vragen, dan sturen we instructies).

![](images/P2110469.jpg)
![](images/P2110472.jpg)
![](images/P2110473.jpg)
![](images/P2110477.jpg)
![](images/P2110480.jpg)
![](images/P2110486.jpg)
![](images/P2110488.jpg)
![](images/P2120507.jpg)
![](images/P2110498.jpg)
![](images/P2130517.jpg)
![](images/P2110503.jpg)

Na tien dagen waren we weer helemaal opgeladen en klaar om verder te gaan. Omdat we na meer dan twee maanden nog steeds in Zuid-Chili waren, hadden we zin om grote stappen te zetten. We willen een keer naar Bolivia. En dus, terwijl de familie de koffers pakte voor een week vakantie, pakten wij onze backpacks weer in. Een paar knuffels van Catalina en een dikke kus van Vicente later reden zij weg en namen wij de nachtbus richting surfdorp Pichilemu, zo’n 1000 kilometer naar het noorden. Bijna terug in Santiago. Bolivia, here we come!

\[caption id="attachment\_901" align="aligncenter" width="900"\]![](images/P2110490-P2110496-1024x415.jpg) Lake Llanquihue\[/caption\]
