---
title: Met seniorenkorting door Maleisië
slug: met-seniorenkorting-door-maleisie
date: '2018-10-16'
author: Freke
tags:
  - malaysia
  - singapore
  - travel-journal
excerpt: >-
  Tussen Australië en Europa wachtte ons nog één continent: Azië. Maar dat
  continent kreeg al meteen een Nederlands tintje toen Freke’s ouders ons op het
  vliegveld van Singapore stonden op te wachten. Een knuffel, een zoen, hoe fijn
  na tien maanden! De familie Remmers vergat spontaan dat er nog een Lorbach
  meereist en liet Malte meteen staan op het platform van het vliegveldstation.
language: nl
translations:
  - link: /mit-seniorenrabatt-durch-malaysia
    hreflang: de
    language: Deutsch
cover: ./images/PA020124.jpg
---

Tussen Australië en Europa wachtte ons nog één continent: Azië. Maar dat continent kreeg al meteen een Nederlands tintje toen Freke’s ouders ons op het vliegveld van Singapore stonden op te wachten. Een knuffel, een zoen, hoe fijn na tien maanden! De familie Remmers vergat spontaan dat er nog een Lorbach meereist en liet Malte meteen staan op het platform van het vliegveldstation.

De deuren van de trein tussen de terminals sloten zich sneller dan Malte nog kon instappen. Stonden we dan, met de familie Remmers in de trein terwijl Malte, moederziel alleen op het platform, uit het zicht verdween. Gelukkig ging er een paar minuten later nog een trein, waardoor we al snel een tweede weerzien konden vieren. Daarna lieten we hem niet meer uit ons oog!

Ton en Gerda hadden al een paar weken vakantie in Thailand achter de rug, terwijl wij nog in Australië zaten. Voordat wij dat rode continent verlieten, liet het zich nog een laatste keer van z’n beste kant zien. Op de laatste avond werden we spontaan uitgenodigd voor een paar glazen wijn door onze Airbnb-hosts Sarah en Eric. Op het terras deelden we onze reisverhalen. Op het vliegveld van Perth zochten we nog tevergeefs naar een brievenbus om onze laatste ansichtkaarten op de post te doen. Een vrijwilliger van het vliegveld vertelde ons dat die allemaal zijn weggehaald om veiligheidsredenen, maar ze nam de ansichtkaarten graag aan om ze later op weg naar huis op de post te doen.

Het was ontzettend fijn om weer een vertrouwd gezicht (twee zelfs!) van thuis te zien, gek genoeg in Singapore of all places. Ton en Gerda waren na vier weken Thailand al helemaal vertrouwd met Azië, terwijl wij groen uit Australië kwamen. Zij moesten ons dus vertellen dat die natte wc’s heel normaal zijn in Azië (hier gebruiken ze geen wc-papier maar een soort tuinslang met sproeikop, wat vaak in een waterballet ontaardt). Niet handig als je, zoals Freke, oude schoenen (nog uit Chili) draagt en door een gat in de zool natte sokken krijgt (hopelijk alleen water!). Een goede reden om een nieuw paar te kopen.

\[caption id="attachment\_3175" align="aligncenter" width="900"\][![](images/PA020038-PA020043-1024x428.jpg)](https://collectingbaggage.nl/wp-content/uploads/2018/10/PA020038-PA020043.jpg) Singapore\[/caption\]

Met z’n vieren trokken we Singapore in. Singapore is kakelbonte verzameling van culturen: kleurrijk Little India met z’n Hindoestaanse tempels, statig Chinatown met z’n enorme tempel voor, naar verluidt, een Boeddha-tand (ter grootte van een duim…), en het hypermoderne Marina Bay met het beroemde Marina Bay Sands hotel en de futuristische Gardens by the Bay. De hele dag sjouwden we door de stad en sloten hem af met een indrukwekkende licht- en watershow bij de baai en bij de kunstbomen van Gardens by the Bay. Dat werd alleen overtroffen door een welverdiende cocktail op het dakterras van het Marina Bay Sands hotel op de 57e verdieping. Supermooi! Wie zich nu afvraagt of we ook in dat hotel sliepen: absoluut niet! In plaats van 360 euro neer te tellen voor een standaardkamer, dommelen wij liever in in onze spacepod van 40 euro :)

##### Little India:

![](images/PA020036.jpg)
![](images/PA020007.jpg)
![](images/IMG_20181002_101949.jpg)
![](images/IMG_20181002_102210.jpg)
![](images/PA020005.jpg)
![](images/IMG_20181002_114925.jpg)
![](images/PA020013.jpg)
![](images/PA020008.jpg)
![](images/PA020010.jpg)
![](images/PA020014.jpg)
![](images/PA020017.jpg)
![](images/PA020018.jpg)
![](images/PA020021.jpg)
![](images/PA020023.jpg)
![](images/PA020025.jpg)
![](images/PA020026.jpg)

##### Chinatown:

![](images/IMG_20181003_122615.jpg)
![](images/PA030147.jpg)
![](images/PA030146.jpg)
![](images/IMG_20181003_130553.jpg)
![](images/IMG_20181003_123133.jpg)
![](images/PA030151.jpg)
![](images/PA030153.jpg)
![](images/PA030154.jpg)
![](images/PA030164.jpg)
![](images/PA030157.jpg)
![](images/PA030159.jpg)
![](images/PA030161.jpg)

##### Modern Singapore:

![](images/IMG_20181002_143128.jpg)
![](images/PA020044.jpg)
![](images/IMG_20181002_160829.jpg)
![](images/PA020093.jpg)
![](images/PA030139.jpg)
![](images/PA030144.jpg)
![](images/IMG_20181003_111748.jpg)
![](images/PA020051.jpg)
![](images/PA020076.jpg)
![](images/PA020083.jpg)

##### Singapore by night:

![](images/PA020102.jpg)
![](images/PA020112.jpg)
![](images/IMG_20181002_205936.jpg)
![](images/PA020118.jpg)
![](images/IMG_20181002_205915.jpg)
![](images/IMG_20181002_215221.jpg)
![](images/PA020134.jpg)
![](images/IMG_20181002_215047.jpg)
![](images/IMG_20181001_192424.jpg)
![](images/IMG_20181002_181250.jpg)

Tussendoor troffen we Pamela, een vriendin van Freke’s zus die al een paar jaar in Singapore woont en ons een beginnerscursus van de Singaporese keuken gaf. We aten zelfs bijna in een sterrenrestaurant, waar ze alleen kip met rijst serveren maar wel zo goed dat ze er een Michelinster voor hebben gekregen. Helaas was de rij wel erg lang. De buurman serveerde echter net zo lekkere rijst, ook al heeft hij er geen ster voor gekregen. In zogenoemde Hawker Centres, overdekte eetbazaars met ontelbaar veel kleine standjes, probeerden we van alles en nog wat. Alles was lekker, maar namen onthouden? Char Kway Teow, Bee Hoon, Hokkien Mee, Bak Kut Teh, Nasi Lemak. Veel plezier... Maar dat is zo leuk aan de Aziatische keuken: er valt nog zoveel te ontdekken; bij het bestellen weet je vaak niet eens wat je precies krijgt. Om het hele spectrum van de Aziatische keuken te proeven, hoef je eigenlijk niet verder dan Singapore, want daar komen alle Aziatische keukens (Chinees uit verschillende hoeken van het enorme land, Thais, Indisch, Maleisisch) samen. Gelukkig is het ook lang niet allemaal pittig, zoals Freke vreesde. Alleen in Maleisië helpt het om eerst even te vragen.

![](images/IMG_20181002_141041.jpg)
![](images/IMG_20181002_185452.jpg)
![](images/IMG_20181003_132033.jpg)
![](images/IMG_20181003_130854.jpg)
![](images/IMG_20181003_130859.jpg)
![](images/IMG_20181003_144003.jpg)

### Paarse jurk

De Maleisische hoofdstad Kuala Lumpur was onze volgende bestemming. We ruilden onze spacepods in voor een ‘appartementje’ met uitzicht op de KL Tower, de televisietoren die we hebben beklommen (nou ja, er was een lift), om de beroemde Petronas Towers en KL’s skyline bij nacht te bewonderen. We maakten een rondje door het koloniale centrum, Little India (minder kleurrijk dan Singapore) en Chinatown (minder statig, meer chaotisch dan Singapore). In de moskee moesten we prachtige paarse jurken aan om ons fatsoenlijk genoeg te maken om de moskee binnen te mogen (alsof het nog niet warm genoeg was), terwijl een paar meters naast ons de nieuwste Hollywood-film werd opgenomen (nou ja, ‘niet Hollywood, maar gewoon Malaywood’, knipoogte een medewerker).

![](images/PA040193.jpg)
![](images/PA040175.jpg)
![](images/IMG_20181004_123520.jpg)
![](images/PA040174.jpg)
![](images/PA040181.jpg)
![](images/PA040182.jpg)
![](images/PA040184.jpg)
![](images/IMG_20181004_220748.jpg)
![](images/PA040186.jpg)
![](images/PA040179.jpg)
![](images/PA040168.jpg)
![](images/PA040166.jpg)
![](images/PA040169.jpg)
![](images/IMG_20181004_215845.jpg)
![](images/IMG_20181004_205101.jpg)
![](images/IMG_20181004_210912.jpg)

\[caption id="attachment\_3200" align="aligncenter" width="900"\][![](images/PA050247-PA050250-1024x367.jpg)](https://collectingbaggage.nl/wp-content/uploads/2018/10/PA050247-PA050250.jpg) Kuala Lumpur\[/caption\]

![](images/IMG_20181005_184113.jpg)
![](images/IMG_20181005_185603.jpg)
![](images/PA050246.jpg)
![](images/PA050257.jpg)
![](images/PA050260.jpg)
![](images/PA050290.jpg)

\[caption id="attachment\_3204" align="aligncenter" width="900"\][![](images/PA050271-PA050274-1024x381.jpg)](https://collectingbaggage.nl/wp-content/uploads/2018/10/PA050271-PA050274.jpg) Kuala Lumpur by night\[/caption\]

In de buitenwijken van Kuala Lumpur liggen de bizarre Batu Caves. Toen we de eerste grot/heiligdom binnen liepen, voelde het alsof we in de Efteling waren. Aan de hand van kleurrijke poppen en mooie belichting werd hier het levensverhaal van de Heer Rama verteld. Alleen de Carnavalland-muziek ontbrak nog.

![](images/IMG_20181005_124551.jpg)
![](images/PA050201-PA050205.jpg)
![](images/PA050199.jpg)
![](images/PA050200.jpg)
![](images/PA050241.jpg)

Even verderop liepen we via de bonte trap met 272 treden naar de andere grot. De weg was omringd door grijpgrage makaken, die alles meenamen wat ze te pakken konden krijgen: souvenirs, drinkflessen en ijs. De tweede grot was groter, soberder en nog wat natuurlijker. Fascinerend hoe anders de mensen hier een grot gebruiken in vergelijking met bijvoorbeeld Australië! Alleen het bordje dat waarschuwt al die treden niet te beklimmen als je bijvoorbeeld een hartconditie hebt, zouden ze beter beneden kunnen plaatsen…

![](images/IMG_20181005_135209.jpg)
![](images/PA050213.jpg)
![](images/PA050222-PA050224.jpg)
![](images/PA050207.jpg)
![](images/PA050220.jpg)
![](images/PA050227.jpg)
![](images/PA050237-PA050240.jpg)
![](images/PA050230.jpg)

### Thee

Na Kuala Lumpur hadden we nog een aantal dagen de tijd om in de omgeving nog wat te zien. Alle opties lagen op een busreis van een paar uur weg, maar het voelde best goed om weer eens in een bus te zitten, deze keer een junglegroene met gordijntjes en borduurseltjes. De laatste busreis, aan de Colombiaanse kust, was alweer drie maanden geleden. Het is alleen even wennen dat de bussen toiletloos zijn en kennelijk af en toe last hebben van kakkerlakken (dat laatste zagen we in de allereerste bus, maar dat lezen Freke’s ouders hier nu voor het eerst. We hebben het maar niet verteld, anders zouden ze nooit meer in een bus stappen ;) ).

![](images/IMG_20181006_102449.jpg)
![](images/IMG_20181008_084727.jpg)
![](images/IMG_20181008_085031.jpg)

De bestemming was het theegebied Cameron Highlands, wat iets hoger in de binnenlandse bergen ligt. Heerlijk om even af te koelen, vergeleken met de vochtige warmte van Singapore en Kuala Lumpur. Dat dachten de Britse kolonisten vroeger ook die hier een vakantieoord van gemaakt hebben. Bij de grootste theeproducent van Maleisië BOH (Best of Highlands) bezochten we de plantages en de fabriek uit koloniale tijd die nog steeds wordt gebruikt om de verschillende soorten thee te maken. Natuurlijk hebben we het ook nog even geproefd.

![](images/PA070313.jpg)
![](images/PA070314-PA070316.jpg)
![](images/PA070317.jpg)
![](images/PA070320.jpg) \[caption id="attachment\_3252" align="aligncenter" width="900"\][![](images/PA070300-PA070304-1024x467.jpg)](https://collectingbaggage.nl/wp-content/uploads/2018/10/PA070300-PA070304.jpg) Tea, tea and tea\[/caption\]

‘s Avonds was het tijd voor weer een voedselexperiment: de Chinese stoomboot. Dat houdt in: je krijgt een gasbrandertje op tafel en daar bovenop een grote pan soep (ook mogelijk met twee smaken soep gescheiden met een tussenwandje). Daar gooi je dan in waar je maar zin in hebt, laat het daar gaar worden en vist het er daarna met een soeplepel weer uit om het lekker op te peuzelen. Eigenlijk een beetje fondue, maar dan anders. Bij ons gingen er onherkenbare groenten, garnalen, vlees, kwallen en noodles in pittige Tom Yam-soep en niet-pittige kippensoep. Heel erg lekker!

\[caption id="attachment\_3228" align="aligncenter" width="900"\][![](images/IMG_20181006_201047-1024x578.jpg)](https://collectingbaggage.nl/wp-content/uploads/2018/10/IMG_20181006_201047.jpg) Steamboat\[/caption\]

In de groene gebieden van de Cameron Highlands kan je ook goed wandelen, juist vanwege het koelere klimaat. Helaas moesten we Ton en Gerda achterlaten in he thotel, nadat Gerda’s enkel ten prooi was gevallen aan de Maleisische wegen (= gaten, afstapjes, oneffenheden). Terwijl Gerda haar gezwollen, blauwe enkel omhoog legde, maakten wij een rondje door de omliggende heuvels. De ‘beroemde’ waterval van Tanah Ratah vonden we meteen, maar we waren weinig onder de indruk. Hij werd ontsierd door plastic. Het was wel lekker om weer even in een bos te zijn in plaats van in een miljoenenstad.

![](images/PA070322.jpg)
![](images/IMG_20181007_155242.jpg)
![](images/PA070325.jpg)

### Utrechtse grachten

Een dagje bussen later stonden we op het Nederlandse plein van Melaka, Melaka was vroeger een belangrijke havenstad waar je nog veel Nederlands koloniaal erfgoed kan zien uit de tijd dat de VOC hier heer en meester was. Er is zelfs een heus ‘Stadthuys’, met rode gevel en al. We vonden het alleen niet echt Nederlands aandoen. Misschien hebben we daarom maar zo weinig Maleisische toeristen in Nederland…

![](images/IMG_20181008_181309.jpg)
![](images/IMG_20181008_181409.jpg)
![](images/PA090332.jpg)
![](images/PA090333.jpg)
![](images/IMG_20181009_105709_1.jpg)
![](images/PA090342.jpg)
![](images/PA090343.jpg)
![](images/PA090345.jpg)

Wel erg mooi was de rivier, die als een soort Utrechtse gracht door het centrum stroomt. De ‘boulevard’ heeft recentelijk een upgrade gekregen, waardoor er nu allemaal leuke cafeetjes zitten om biertjes te drinken op het terras (terwijl het regent, dat is dan wel weer on-Hollands). Dat was toch wel ons persoonlijk hoogtepunt van deze reis samen met Freke’s ouders, om weer met z’n allen ergens een biertje te drinken en een eind weg kletsen, want dat is toch wel wat we missen op reis.

![](images/IMG_20181008_173104.jpg)
![](images/IMG_20181008_173342.jpg)
![](images/IMG_20181008_173502.jpg)
![](images/IMG_20181008_181224.jpg)
![](images/IMG_20181008_182952.jpg)
![](images/PA090361.jpg)
![](images/PA090356.jpg)
![](images/PA090363.jpg)
![](images/PA090352.jpg)
![](images/PA090367.jpg)
![](images/PA090402.jpg)
![](images/PA090415.jpg)
![](images/IMG_20181008_214737.jpg)
![](images/IMG_20181008_200403.jpg)

Vanuit Melaka gingen we gevieren met de bus terug naar Kuala Lumpur. Ton en Gerda namen alweer het vliegtuig terug naar Nederland, met wat zwaardere koffers dan op de heenweg. Onze backpacks daarentegen waren eindelijk weer wat lichter. Na tien dagen samen zwaaiden wij, voor de afwisseling, juist hén uit op het vliegveld. Maar het afscheid is deze keer van korte duur. ‘Tot over 7 ½ week!’
