---
title: Op bezoek bij de Inca's
slug: op-bezoek-bij-de-incas
date: '2018-05-29'
author: Malte
tags:
  - peru
  - travel-journal
excerpt: >-
  We waren net in onze hostel in Arequipa aangekomen en hadden onze spullen
  uitgepakt, toen ons een appje van Renée bereikte. ‘Heb de verkeerde koffer van
  de bagageband meegenomen. Moet terug naar het vliegveld van Lima om de goede
  te zoeken’. Renée kwam ons drie weken vergezellen in Peru en ze was zo aardig
  geweest om de laatste dingen die we nog misten, uit Nederland mee te nemen.
  Naja, dat dachten we althans, want op dat moment liep er dus iemand anders met
  Renée’s reistas door de straten van Lima…
language: nl
translations:
  - link: /zu-besuch-bei-den-inkas
    hreflang: de
    language: Deutsch
---

We waren net in onze hostel in Arequipa aangekomen en hadden onze spullen uitgepakt, toen ons een appje van Renée bereikte. ‘Heb de verkeerde koffer van de bagageband meegenomen. Moet terug naar het vliegveld van Lima om de goede te zoeken’. Renée kwam ons drie weken vergezellen in Peru en ze was zo aardig geweest om de laatste dingen die we nog misten, uit Nederland mee te nemen. Naja, dat dachten we althans, want op dat moment liep er dus iemand anders met Renée’s reistas door de straten van Lima…

Terug op het vliegveld viel daar echter die avond niks meer aan te doen. De KLM-balie was al gesloten en zonder KLM-medewerker mocht Renée niet terug naar de bagageband. ‘s Ochtends vroeg om 9 uur zou er weer iemand zijn. Fantastisch… Dat betekende niet alleen dat ze de nacht op het vliegveld moest doorbrengen, maar dat ze ook haar vlucht naar Arequipa om 8 uur zou missen. Na een 12 uur durende vlucht uit Nederland zit je daar niet op te wachten.

De volgende ochtend, net voordat de KLM-balie weer open zou gaan, werd Renée echter gebeld. Aan het andere einde van de lijn meldde zich een Duitser. Hij had per ongeluk de verkeerde reistas meegenomen, of ze die niet weer wilde omruilen? Renée had gelukkig, op het laatste moment, een papiertje met haar contactgegevens in de tas achtergelaten. Kort daarna waren de (inderdaad precies dezelfde) tassen en hun eigenaren weer gelukkig herenigd en kon de reis verdergaan. Toen we Renée die avond uiteindelijk om een uur of 10 ophaalden van het vliegveld van Arequipa, waren we allemaal erg blij dat ze eindelijk was aangekomen. En als Renée dan een tas vol met de door ons gewenste dingen tevoorschijn tovert, voelt het voor ons een beetje alsof kerst vroeg gekomen is dit jaar. Na een koel biertje op het dakterras van ons hostel vielen we allemaal snel in slaap.

\[caption id="attachment\_1537" width="900" align="aligncenter"\][![](images/20180412_092850-1024x576.jpg)](https://collectingbaggage.nl/wp-content/uploads/2018/05/20180412_092850.jpg) Who could have known...\[/caption\]

Arequipa is de witte stad van Peru. Net als Sucre in Bolivia kreeg ze haar bijnaam vanwege de vele witgeverfde koloniale huizen. Bij Arequipa speelde echter ook nog de vele Spaanse (blanke) kolonisten een rol in die naamgeving. De Spaanse invloed zorgt voor een bijna Europese sfeer in de binnenstad, de drie vulkanen aan de horizon even negerend. Er lopen niet alleen duidelijk meer toeristen over de versleten kinderkopjes dan in Bolivia, maar er zijn ook meer cafés, restaurants, een McDonalds, Starbucks en andere merkwinkels. Wie op het grote plein voor de enorme katholieke kathedraal staat en om zich heen kijkt, zou zich zo in Sevilla of Valencia kunnen wanen. Maar hier hebben ze happy hours (2 voor 1) met pisco sour waar we met z’n drieën ook gretig gebruik van maakten.

\[caption id="attachment\_1849" width="900" align="aligncenter"\][![](images/IMG_20180416_180110-1024x768.jpg)](https://collectingbaggage.nl/wp-content/uploads/2018/05/IMG_20180416_180110.jpg) Happy Hour\[/caption\]

![](images/P4131137.jpg)
![](images/P4131129.jpg)
![](images/P4131126.jpg)
![](images/P4131127-e1525218836833.jpg)
![](images/P4131134.jpg)
![](images/P4131153-e1525218898458.jpg)
![](images/P4131141-e1525218866205.jpg)
![](images/P4131145-e1525218872324.jpg)
![](images/P4131152-e1525218831447.jpg)
![](images/P4131156-e1525218902350.jpg)

\[caption id="attachment\_1549" width="900" align="aligncenter"\][![](images/P4131158-P4131166-1024x335.jpg)](https://collectingbaggage.nl/wp-content/uploads/2018/05/P4131158-P4131166.jpg) Arequipa\[/caption\]

Iets anders herinnerde ons ook aan Andalusië: veel gebouwen hebben een duidelijk Moorse invloed met fijne versieringen boven de deuren, op binnenhoven en langs de overdekte voetpaden. Alleen de citaten uit de Koran ontbreken. Een bijzonder voorbeeld was het eeuwenoude klooster van Santa Catalina. Tussen de zeeblauwe en sinaasappeloranje muren woont nog altijd een handjevol nonnen, afgeschermd weliswaar van de toeristen die zich vergapen aan de kleine kamertjes waar de vrouwen uit rijke families hun dagen sleten.

![](images/P4131140.jpg)
![](images/P4131132-e1525218841572.jpg)
![](images/P4131133-e1525218858224.jpg)

### Colca-kloof

Ons eerste uitstapje naar de regio was de Colca-kloof, ook een favoriet als dagtrip om de majesteitelijke condors bij hun dagelijkse ochtendvlucht over de kloof te aanschouwen. Wij wilden meer zien dan vogels en maakten een tweedaagse hike in de kloof. Bij de planning hadden we er helaas niet aan gedacht dat je natuurlijk eerst naar beneden moet lopen (en dat is bij de Colca-kloof een goede 1000 meter) en aansluitend ook weer omhoog. En dus liepen we het grootste deel van de tijd op een helling, dan wel naar beneden dan wel naar boven.

![](images/P4141177-P4141182.jpg)
![](images/20180414_083850.jpg)
![](images/P4141173-e1525219303623.jpg)
![](images/P4141174.jpg)
![](images/P4141195.jpg)
![](images/P4141194.jpg)

\[caption id="attachment\_1557" width="900" align="aligncenter"\][![](images/P4141187-P4141191-1024x531.jpg)](https://collectingbaggage.nl/wp-content/uploads/2018/05/P4141187-P4141191.jpg) Colca Canyon\[/caption\]

Toen onze knieën het bijna begaven, bereikten we het kleine oasedorp Sangalle onderin de kloof. Daar zorgde de middagpauze aan het zwembad voor de nodige verfrissing: het was warm en droog. Na de pauze kwamen we maar langzaam vooruit. Aan de overkant van de kloof voerde het pad weer een paar honderd meter omhoog, langs oude landbouwterrassen uit de pre-Incatijd. Om de grond voor de verbouw van graan, mais en aardappelen gelijkvloers te maken, bouwde men terrassen met stenen muren. Zulke constructies vind je op vele plekken in de bergachtige Andes. Voordat we onze slaapplekken in de buurt van San Juan de Chucho bereikten, doorkruisten we nog een ander dorp. Daar verkocht de kioskeigenaar cavia’s: om te houden als huisdier of – waarschijnlijker – om te bereiden in een eenpansgerecht of aan de barbecuespies. Een levende cavia kostte 40 sol (zo’n 10 euro). Cavia’s staan regelmatig op het menu in Peru, maar we hebben het (nog) niet geprobeerd.

![](images/P4151226-e1525219364883.jpg)
![](images/P4141197-P4141202.jpg)
![](images/P4151232.jpg)
![](images/P4151219.jpg)
![](images/20180414_172343-e1525219298149.jpg)

\[caption id="attachment\_1566" width="900" align="aligncenter"\][![](images/P4151234-P4151238-1024x543.jpg)](https://collectingbaggage.nl/wp-content/uploads/2018/05/P4151234-P4151238.jpg) Terraces\[/caption\]

De tweede dag begon vroeg. Nog in het donker verlieten we het dorp om de lange klim de kloof uit te beginnen. Drie uur naar boven en dan nog zo’n één tot twee uur naar het dorp waar het ontbijt op ons wachtte. Onderweg kwam de zon achter de bergen tevoorschijn en dat leverde een mooi uitzicht op op de onder ons liggende kloof en rivier. Op de terugweg naar Arequipa stopten we nog op verschillende plekken. We zagen condors over onze hoofden suizen, lama’s, vicuña‘s en alpaca’s op de hoogvlakte grazen (Renée was in de zevende hemel), een flink rokende vulkaan, en een lichtelijk overvol bad met warmwaterbronnen en een verfrissend koude rivier ernaast.

![](images/P4151222.jpg)
![](images/20180415_065713-e1525219300941.jpg)
![](images/P4151208-P4151212.jpg)
![](images/P4151266.jpg)
![](images/P4151264.jpg)
![](images/P4151267.jpg)
![](images/P4151263.jpg)
![](images/P4151261.jpg)
![](images/P4151258.jpg)

\[caption id="attachment\_1567" width="900" align="aligncenter"\][![](images/P4151246-1024x683.jpg)](https://collectingbaggage.nl/wp-content/uploads/2018/05/P4151246.jpg) Condor\[/caption\]

### Puno en het Titicacameer

Wij hadden het Titicacameer al gezien, maar ons bezoek natuurlijk nog niet. Op de weg naar Cusco maakten we daarom nog tijd voor Puno. Puno ligt aan de Peruaanse zijde van het meer en is als stad niet zo waanzinnig interessant. Maar behalve het meer en de eilanden zijn er in de omgeving nog wel een paar historische plekken te verkennen. Nog op dezelfde middag als dat we aankwamen bezochten we de begraafplaats Sillustani die nog stamt uit de pre-Incatijd. De begraafplaats ligt mooi bovenop een heuvel aan de oever van het Umayo-meer. Omdat we er laat aankwamen, hadden we niet alleen de begraafplaats voor ons alleen, maar we kregen ook nog een supermooie zonsondergang cadeau.

Het Qulla-volk, aan wie de begraafplaats toebehoorde, begroef haar adellijke doden in de bovengrondse graven, zogenaamde Chullpas. De grootste die nog overeind staat, is 12 meter hoog. Helaas zijn de meesten ondertussen door grafrovers vernield of door de jaren heen gewoon omgevallen. De meeste graven waren familiegraven. Zo loonde het de moeite. Om in het thema te blijven sloten we de avond af met een heerlijke tandenoplossend, chemischzoet glas Inka-Cola af.

![](images/P4171273.jpg)
![](images/P4171274.jpg)
![](images/P4171272.jpg)
![](images/P4171276-P4171280.jpg)
![](images/P4171281.jpg)
![](images/P4171286.jpg)
![](images/P4171289-P4171291.jpg)
![](images/P4171294.jpg)
![](images/P4171298.jpg)
![](images/20180417_173546.jpg)
![](images/20180417_200009.jpg)

\[caption id="attachment\_1588" width="900" align="aligncenter"\][![](images/P4171304-P4171306-1024x581.jpg)](https://collectingbaggage.nl/wp-content/uploads/2018/05/P4171304-P4171306.jpg) Lake Umayo\[/caption\]

Maar de grootste bezienswaardigheid van Puno zijn toch de eilanden in het Titicacameer die nog door de oorspronkelijke bevolking bewoond worden. Daar horen ook de drijvende eilanden van Uros bij en twee onbeweeglijke eilanden Amantaní en Taquile. De bewoners zijn Quechua en spreken doorgaans ook alleen Quechua met hun eigen lokale accent (en dus geen Spaans of Engels). Wij maakten een dagtrip met de boot en bezochten Uros en Taquile.

De drijvende eilanden van Uros worden van riet gebouwd, dat verderop in het Titicacameer woekert. Voor een nieuwe eiland snijdt men eerst een blok van ongeveer 50 bij 50 centimeter uit de diepgewortelde grond en die verbinden ze met elkaar met een strik. Een soort ‘wortelvlot’. Daar bovenop leggen ze dan het riet in meerdere lagen en meerdere richtingen tot je erop kan staan. Omdat alles aan de onderkant in het water langzaam verrot, moet er steeds weer nieuw riet bovenop gelegd worden. Hoewel de eilanden, die dagelijks door veel toeristen bezocht worden, vooral nog voor dat doel in stand gehouden worden, leeft een deel van de mensen in het noordelijke deel van het meer nog steeds op deze manier. De inkomsten uit het toerisme vullen de visvangst aan.

Daarna ging de boottocht verder naar Taquile. Het volk hier bleef lang onontdekt, omdat ze zich steeds achter een boom verstopten als er weer een kolonist voorbij voer. Pas in 1580 werd het eiland ingenomen en meteen aan de Spaanse graaf Taquile verkocht. Sinds de inheemse bevolking het eiland in de jaren dertig heeft weten terug te kopen, leven ze hier op een bijzonder duurzame manier. Zo verdienen ze geld aan de toeristen maar dat verdelen ze eerlijk over alle inwoners, hebben ze zich tot nu toe succesvol tegen de bouw van hotels kunnen weren, en stroom komt grotendeels van zonnepanelen. Honden en katten zijn verboden.

![](images/P4181315.jpg)
![](images/P4181320.jpg)
![](images/20180418_084052.jpg)
![](images/20180418_090249.jpg)
![](images/P4181359.jpg)
![](images/P4181346-P4181349.jpg)
![](images/P4181328.jpg)
![](images/P4181344.jpg)
![](images/P4181338-P4181342.jpg)
![](images/P4181355.jpg)
![](images/P4181334.jpg)
![](images/P4181378.jpg)
![](images/P4181365.jpg)
![](images/P4181370.jpg)

\[caption id="attachment\_1593" width="900" align="aligncenter"\][![](images/P4181335-P4181336-1024x374.jpg)](https://collectingbaggage.nl/wp-content/uploads/2018/05/P4181335-P4181336.jpg) Isla Taquile\[/caption\]

### Cusco

Onze reis ging verder naar Cusco, de hoofdstad van alles wat met Inca’s van doen heeft. Terwijl Malte zich een paar dagen bezig hield met het op orde brengen van zijn spijsvertering, verkenden de twee voormalig geschiedenisstudenten Freke en Renée vol goede moed Cusco en omgeving.

Daarbij was het wel een beetje jammer dat de Spanjaarden bij hun aankomst wel erg letterlijk hun stempel hebben gedrukt op de Inca‘s. Alle oude Inca-tempels en paleizen zijn destijds met de vloer gelijk gemaakt en vervangen door kerken en koloniale huizen. Cusco telt dan ook heel veel kerken. Alleen de oude muren, die de Inca‘s zeer goed konden bouwen, werden nog wel eens hergebruikt. Een teken van het uitstekende metselwerk van de Inca‘s is dat ze voor de belangrijkste gebouwen juist geen metsel gebruikten (dat konden de Europese volken niet, en dus bestaat er geen ander woord voor de bouw van dit soort muren dan ‘metselwerk’). Ze wisten de stenen zo te bewerken dat ze precies op elkaar pasten. Daarom zijn er in Cusco tonnenzware steenblokken te vinden met wel 14 hoeken, zodat ze precies paste.

De Inca‘s hadden Cusco ooit ontworpen in de vorm van een poema. Eén van de belangrijkste tempels, het Q‘orikancha complex, was de lende van dit heilige dier. Hier werden de zon, de maan, de sterren en de regenboog aanbeden. Tegenwoordig hebben ze gevonden oude stenen weer zo opgebouwd dat je een idee krijgt van hoe het er ooit uit zag. Hier zagen wij bijvoorbeeld voor het eerst de kenmerkende vierkante poorten (ze gebruikten nooit een boogpoort zoals we dat in Europa veel hebben, omdat ze nooit de sluitsteen hebben uitgevonden). De gouden schijf die hier ooit als zonnegod werd aanbeden, was uiteraard al eeuwen geleden omgesmolten.

Sacsayhuamán - volgens de één een verdedigingsfort, volgens de ander een religieus centrum, volgens weer een andere theorie allebei – was het hoofd van de poema. Het staat bekend om z‘n zigzaggende verdedigingsmuren die ook door kunnen gaan als de scherpe tanden van een roofdier.

![](images/IMG_20180420_145640.jpg)
![](images/IMG_20180420_170440.jpg)
![](images/P4201406-1.jpg)
![](images/P4201385.jpg)
![](images/P4201390.jpg)
![](images/P4201393.jpg)
![](images/P4201399.jpg)
![](images/P4201397.jpg)
![](images/P4201409.jpg)
![](images/P4201425.jpg)
![](images/P4201426-P4201433.jpg)
![](images/P4201458.jpg)

\[caption id="attachment\_1749" width="900" align="aligncenter"\][![](images/P4201447-P4201454-1024x463.jpg)](https://collectingbaggage.nl/wp-content/uploads/2018/05/P4201447-P4201454.jpg) Sacsayhuamán\[/caption\]

Samen met een nog herstellende Malte maakten we een uitstap naar de Heilige Vallei, naar de citadel van Pisac. Vanuit daar hadden de Inca‘s een strategisch uitzicht over de toegang tot de vallei die uiteindelijk uitkomt bij Machu Picchu. We vonden het enigszins lastig om veel op te maken uit de overgebleven muren, maar ook wij konden goed genieten van het eerder genoemde uitzicht. Erg vermakelijk waren ook de ‘spirituele’ tourgroepen, die al hummend vol eerbiedigheid het water over hun hoofden gooiden dat van de berg naar beneden stroomde. Want dat kwam natuurlijk van Pachamama...

![](images/P4211469-P4211474.jpg)
![](images/P4211480.jpg)
![](images/P4211484.jpg)
![](images/P4211488.jpg)
![](images/P4211501.jpg)
![](images/P4211504.jpg)

\[caption id="attachment\_1757" width="900" align="aligncenter"\][![](images/P4211489-P4211494-1024x433.jpg)](https://collectingbaggage.nl/wp-content/uploads/2018/05/P4211489-P4211494.jpg) Pisac\[/caption\]

Na een wat teleurstellende zondag – alle musea die nog op het wensenlijstje stonden, bleken dicht – zetten we op maandag de eerste stap in de richting van Machu Picchu. De plaats waar we de naam maar niet van konden onthouden, was Ollantaytambo. Ook daar bezochten we weer een Inca-ruïne, maar tegen deze tijd waren zelfs twee oud-geschiedenisstudenten een beetje melig geworden door de vele nietszeggende muren. We werden al helemaal enthousiast van een klein beetje reliëf in een fonteintje, al was het maar een simpel reliëfje. Oke, helemaal eerlijk is het niet. Het mooiste werk van de Inca‘s ligt natuurlijk in de musea.

![](images/P4231543.jpg)
![](images/DSC_0882-01.jpeg)
![](images/P4231533.jpg)
![](images/41149828314_1ccc868c01_o.jpg)
![](images/P4231534.jpg)
![](images/DSC_0889-01.jpeg)

\[caption id="attachment\_1765" width="900" align="aligncenter"\][![](images/P4231535-P4231539-1024x486.jpg)](https://collectingbaggage.nl/wp-content/uploads/2018/05/P4231535-P4231539.jpg) Ollantaytambo\[/caption\]

### Machu Picchu

Ollantaytambo was een fijn, rustig dorpje, maar Machu Picchu lonkte. De volgende dag namen we een colectivo die ons via misselijkmakende haarspeldbochten en diepe afgronden steeds verder de bergen in voer tot we aankwamen bij een waterkrachtcentrale. Vanaf daar was het nog twee uur lopen naar Aguas Calientes, het dorp aan de voet van Machu Picchu waar je anders alleen per trein kan komen. Het was een prachtige wandeling langs de rivier die rondom de Machu Picchu-berg raast, en langs de spoorlijn waar af en toe de trein al toeterend in rustig tempo voorbij kwam tuffen. Helaas regende het pijpenstelen en dus waren we allemaal flink nat bij aankomst. Dat beloofde weinig goeds voor de volgende ochtend toen we vroeg in Machu Picchu wilden aankomen om de zonsopgang te bekijken. Een welverdiend biertje was die avond wel op z’n plaats.

Inderdaad. Toen we de volgende ochtend om half 5 aansloten in de rij van wandelaars, begonnen de eerste druppels te vallen. In de volgende anderhalf uur waarin we de traptreden van de Machu Picchu berg beklommen, wisten we uiteindelijk niet meer of we nat waren van het zweet of van de regen. En de ‚beloning‘ op de top was een druilerig Machu Picchu. Even hadden we het helemaal gehad met dit wereldwonder.

\[caption id="attachment\_1775" width="900" align="aligncenter"\][![](images/IMG_20180425_063256-1024x578.jpg)](https://collectingbaggage.nl/wp-content/uploads/2018/05/IMG_20180425_063256.jpg) Why does it rain so much?\[/caption\]

Maar toen we even later op pad waren met een eigen gids en de zon zich steeds meer liet zien, begonnen we dit kunstwerk van de Inca‘s steeds meer te waarderen. Want, wees de gids ons erop, wie bouwt er nou zo‘n stad op zo‘n berg? De wanden hier duiken steil omlaag; je moet hier eerst de top ‘afschrapen’ voor je er iets neer kan zetten. Welke stadsplanoloog zou hier tegenwoordig zijn vingers aan branden? Het leek ons, terwijl we uitkeken op andere steile bergen omhuld door wolken, onbegonnen werk. De gids liet ons de plek zien waar ze de steenblokken uit de rotsen hieuwen om de stad te bouwen, de plek waar de Inca’s aan de hand van de zon bepaalden wanneer het nieuwe jaar begon, en de plek waar de tempel van de condor stond. Als je wist waar je moest kijken, zag je de kop van de condor in de steen gebeiteld.

\[caption id="attachment\_1779" width="900" align="aligncenter"\][![](images/P4251573-P4251578-1024x497.jpg)](https://collectingbaggage.nl/wp-content/uploads/2018/05/P4251573-P4251578.jpg) Classic Machu Picchu\[/caption\]

Toen de Spanjaarden kwamen en meteen bruut te werk gingen, besloten de Inca’s deze heilige stad af te schermen. De weg ernaartoe, de Inca-trail, werd op strategische plekken kapot gemaakt, waardoor het tot 1911 duurde voordat de Brit Hiram Bingham een geheel overwoekerd Machu Picchu ontdekte. Nog steeds zijn er mensen dag in dag uit aan het werk om de stad vrij te houden van de jungle die anders binnen no time de boel zou overnemen. Op weg naar de oorspronkelijk ingang van Machu Picchu, aan het einde van de Inca-trail bij de Zonnepoort, lukte Renée nog de meest briljante Machu Picchu-selfie te maken: met ruïnes in de verre achtergrond en een lama van dichtbij.

\[caption id="attachment\_1848" width="768" align="aligncenter"\][![](images/20180425_114745-768x1024.jpg)](https://collectingbaggage.nl/wp-content/uploads/2018/05/20180425_114745.jpg) Lama!\[/caption\]

![](images/IMG_20180424_153906.jpg)
![](images/IMG_20180424_160333_1.jpg)
![](images/IMG_20180424_162740.jpg)
![](images/20180425_182826.jpg)
![](images/IMG_20180425_063951.jpg)
![](images/DSC_0887.jpg)
![](images/P4251588.jpg)
![](images/P4251581-P4251584.jpg)
![](images/P4251596-P4251599.jpg)
![](images/P4251601.jpg)
![](images/P4251604.jpg)
![](images/P4251606-P4251608.jpg)
![](images/P4251609.jpg)
![](images/P4251611.jpg)
![](images/P4251620.jpg)
![](images/P4251635.jpg)
![](images/P4251636-P4251640.jpg)
![](images/P4251644.jpg)
![](images/IMG_20180425_133212.jpg)
![](images/P4251667.jpg)
![](images/GOPR5712.jpg)
![](images/DSC_0896.jpg)

\[caption id="attachment\_1777" width="900" align="aligncenter"\][![](images/IMG_20180425_090123-1024x265.jpg)](https://collectingbaggage.nl/wp-content/uploads/2018/05/IMG_20180425_090123.jpg) Huh?\[/caption\]

### Nazca

De weg terug naar Cusco ging een stuk sneller, per trein, en die avond namen we meteen een nachtbus naar onze volgende bestemming: Nazca. Sta je de ene dag nog midden in de regenachtige jungle, 24 uur later sta je midden in de woestijn. Of beter gezegd: vlieg je over de woestijn. Want Nazca staat wereldwijd bekend om z’n Nazca-lijnen. Kilometerslange lijnen die ooit in de droge aarde zijn gekerfd door het Nazca-volk. Sommigen daarvan vormen figuren, zoals walvissen, een spin of een astronaut (zo wordt ie tenminste tegenwoordig genoemd; astronauten hadden ze voor zover bekend nog niet in de tijd van de Nazca). Het waarom van deze lijnen is een groot raadsel, want ze zijn alleen van boven te zien.

En dat is precies wat wij hebben gedaan. Een klein Cessna-vliegtuig met zes passagiers en twee piloten vloog ons in een half uur over een tiental figuren. De piloten namen scherpe bochten, van links naar rechts, zodat elke kant van het vliegtuigje ruim de gelegenheid kreeg om de figuren te bewonderen. En wat een gezicht was dat! Waarom? was de vraag die maar door ons hoofd bleef spoken. Wetenschappers vermoeden dat het iets te maken heeft met water, dat de lijnen aangaven waar water ondergronds te vinden was. Of dat ze de goden moesten plezieren die droogte hadden gestuurd.

![](images/20180427_095855.jpg)
![](images/IMG_20180427_092005.jpg)
![](images/P4271686.jpg)
![](images/P4271687.jpg)
![](images/P4271692.jpg)
![](images/P4271696.jpg)
![](images/P4271697.jpg)
![](images/P4271700.jpg)
![](images/P4271704.jpg)
![](images/P4271705.jpg)
![](images/P4271708.jpg)
![](images/P4271710.jpg)
![](images/P4271719.jpg)
![](images/P4271721.jpg)
![](images/P4271724.jpg)
![](images/P4271728.jpg)
![](images/P4271729.jpg)

Het mocht niet baten. De Nazca-cultuur verdween uiteindelijk compleet rond 600 na Christus. Een ander bizar overblijfsel van deze mensen zijn ze, letterlijk, zelf. In de buurt van Nazca ligt een oude begraafplaats van de Nazca, waar enkele tientallen mummies zijn opgegraven maar niet, zoals gebruikelijk, naar een museum zijn verplaatst. In plaats daarvan zitten ze nog precies zo, in foetushouding, als ze ooit begraven zijn. En daar kan je ze zien. Door de droogte van de woestijn zijn en blijven ze bijzonder goed geconserveerd. Bij enkelen wapperde zelfs het lange haar nog in de wind. We kregen er kippenvel van. ‘s Avonds in het hostel keken we de bijbehorende Indiana Jones-film waar één scene met deze Nazca-begraafplaats in zit (we stelden echter vast dat de scene hier misschien op gebaseerd is maar er zeker niet gedraaid is).

![](images/P4271732.jpg)
![](images/P4271738.jpg)
![](images/P4271733.jpg)
![](images/P4271736.jpg)
![](images/P4271740.jpg)

### Paracas

Net als in Chili komt de woestijn hier in Peru tot aan de kust. Een blik waar wij in Chili geen genoeg van konden krijgen en we ook Renée dus sterk konden aanraden. Op de weg naar Lima maakten we daarom nog één stop: Paracas. Het droge schiereiland daar steekt zo de oceaan in. Daardoor vind je er talloze vogels, zoals flamingo’s, en er is zelfs een rood strand. Een heerlijk plekje om gedachteloos naar het water te staren.

![](images/P4281775-P4281778.jpg)
![](images/P4281758.jpg)
![](images/P4281755.jpg)
![](images/P4281762.jpg)
![](images/P4281781.jpg)
![](images/20180428_161958.jpg)
![](images/P4281748.jpg)
![](images/P4281772.jpg)
![](images/P4281791.jpg)
![](images/P4281794.jpg)
![](images/P4281796.jpg)

\[caption id="attachment\_1814" width="900" align="aligncenter"\][![](images/P4281751-P4281754-1024x578.jpg)](https://collectingbaggage.nl/wp-content/uploads/2018/05/P4281751-P4281754.jpg) Paracas\[/caption\]

### Lima

En toen kwamen we in Lima. Renée vreesde het ergste: door haar avontuur op het vliegveld had Lima geen goede eerste indruk gemaakt. Maar toen we ons settelden in de relatief rijke buurt Miraflores, kon dat beeld gelukkig snel bijgesteld worden. Daar, aan de kust, waanden we ons bijna in Florida of Los Angeles, zoveel joggers renden ons voorbij in de groene parken vol ontspannen Limanezen. Zelfs onnodig toeteren en het zonder reden afgaan van een autoalarm – wat in heel Zuid-Amerika al zo tot de dagelijkse kakofonie van straatgeluiden behoort dat wij het deuntje inmiddels uit ons hoofd kennen – zijn hier op straffe van een boete verboden. We bezochten nog snel de (niet al te mooie) historische binnenstad van Lima en werden verrast door de Internationale Dag van de Dans. Dat zorgde in ieder geval voor een fijne sfeer. En ook in Lima kon een ruïne niet ontbreken: de Huaca Pucllana.

En toen waren de weken met Renée alweer voorbij! Gek hoe je daar al die maanden naartoe kan leven en dan is het al zo snel achter de rug. Met een heerlijk afscheidsetentje – je moet de beroemde keuken van Lima toch een keer geproefd hebben (we hebben de Hollandse trekmuur links laten liggen) – sloten we de reis samen af. Freke was wel een beetje jaloers dat Renée terug naar huis ‘mocht’. Om na zo’n lange reis even iemand van thuis om je heen te hebben was superfijn en herinnert je aan de kleine dingen die je mist van thuis. Spijkerbroeken bijvoorbeeld! Maar zoals Renée zelf zei: ‘straks ben ik en mijn spijkerbroek uit beeld, dan komt het vast weer goed’. En dat komt het ook.

![](images/DSC_0897.jpg)
![](images/P4291802.jpg)
![](images/P4301805-P4301809.jpg)
![](images/20180429_215716.jpg)
![](images/P4301817.jpg)
![](images/P4301812.jpg)
![](images/P4301819-P4301822.jpg)
![](images/P4301824.jpg)
![](images/IMG_20180430_144414.jpg)

\[caption id="attachment\_1835" width="900" align="aligncenter"\][![](images/P4291804-1024x683.jpg)](https://collectingbaggage.nl/wp-content/uploads/2018/05/P4291804.jpg) Good Bye, Renée\[/caption\]
