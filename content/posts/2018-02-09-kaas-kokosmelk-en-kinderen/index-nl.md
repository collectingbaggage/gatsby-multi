---
title: 'Kaas, kokosmelk en kinderen'
slug: kaas-kokosmelk-en-kinderen
date: '2018-02-09'
author: Freke
tags:
  - chile
  - hiking
  - travel-journal
  - villarrica
  - volcano
excerpt: >-
  Natúúrlijk is hier alles van de koe, schampert de vrouw van de kaasafdeling.
  Een aantal klanten lacht met haar mee. Enigszins beledigd beent Freke weg. Als
  Hollandse kaaskop weet zij beter dat ook andere dieren hele lekkere kaas
  kunnen leveren.
language: nl
translations:
  - link: /kaese-kokosmilch-kinder
    hreflang: de
    language: Deutsch
---

Natúúrlijk is hier alles van de koe, schampert de vrouw van de kaasafdeling. Een aantal klanten lacht met haar mee. Enigszins beledigd beent Freke weg. Als Hollandse kaaskop weet zij beter dat ook andere dieren hele lekkere kaas kunnen leveren.

Inmiddels hebben we al twee maanden (!) achter de rug en dus beginnen we toch een aantal zaken te missen. Goede kaas bijvoorbeeld. Hunkerend naar wat smaakvolle, échte kaas – feta, mozzarella, brie, het maakt niet uit – toog Freke daarom naar de supermarkt in Ancud, maar helaas. De buit was een witte kaas van ondefinieerbare smaak en kauwgomachtige textuur die de couscoussalade moest opvrolijken.

We konden onze ogen daarom niet geloven toen we de supermarkt van Puerto Varas binnen liepen. Feta! Mozzarella! Brie! En daar hield het niet op: er was ook kokosmelk (die we waarlijk hebben gemist om lekkere curry mee te maken) en pesto in een potje (tot nu toe bleef het bij pestokruiden waar je zelf olie aan moest toevoegen om er een groen goedje van te maken wat door moest gaan voor pesto). De dagen erna schotelden we onszelf dan ook heuse feestmaaltijden voor. Een Portugese reisgenoot gaf ons al bijna de beker voor beste hostelkoks van het land. Hm, het stinkt hier een beetje. Dat zal de zelfverering wel zijn ;)

Uit de samenstelling van de supermarktvoorraad kunnen we wel concluderen dat we in het minder afgelegen deel van Chili komen. Het verre zuiden mag al blij zijn met verse groenten, hier in centraal-Chili gaat de bevoorrading van meer exotischer etenswaren wat makkelijker.

Daarmee laten we ook Patagonië achter ons. Per veerboot maken we een afscheidstour langs de (soms nog rokende) vulkaanpieken van de Carretera Austral. De boottocht begint om 6 uur ‘s ochtends in Quellón, in het zuiden van Chiloé, en maakt een korte stopover in Chaitén in het Chileense Patagonië. Vulkaan Chaitén barstte hier tien jaar geleden volkomen onverwacht uit, na al 9.000 jaar rustig te zijn geweest. Nog steeds liggen hier enkele huizen bedolven onder een dikke laag vulkanische as.

![](images/P1250133-P1250138-1024x488.jpg)

![](images/P1250140.jpg)
![](images/P1250162.jpg)
![](images/P1250143-P1250154.jpg)
![](images/P1250156-e1518136417528.jpg)
![](images/P1240120.jpg)
![](images/P1240122-e1518136419773.jpg)
![](images/P1240125.jpg)
![](images/P1240128.jpg)
![](images/P1250157.jpg)
![](images/P1250158.jpg)
![](images/P1250168.jpg)
![](images/P1250174.jpg)
![](images/P1250178.jpg)
![](images/P1250181-P1250184.jpg)
![](images/P1250185.jpg)
![](images/P1250189-e1518136414254.jpg)
![](images/P1250190.jpg)
![](images/P1250193.jpg)
![](images/P1250200.jpg)
![](images/P1250204-e1518136396629.jpg)
![](images/P1250206.jpg)

We krijgen er heimwee naar de Carretera Austral, maar de veerboot brengt ons verder naar Puerto Montt, een havenstad waar de Carretera begint maar waar wij hem definitief verlaten. Het stemt ons wat treurig. Patagonië stond hoog op ons verlanglijstje maar nu we dat afsluiten, weten we niet zo goed wat we voor ons hebben liggen. Een ‘zwart gat’ dreigt. Wat verlangen wij eigenlijk van deze reis, behalve het zien van die spectaculaire, Patagonische landschappen? Wat halen wij eruit om zo van de ene plek naar de andere plek te reizen? We hoeven ons niet te bewijzen, we zijn immers geen 18 meer. Deze thema’s leveren genoeg gespreksstof op tijdens de busritten en zo weten we er ook een antwoord op te formuleren. Op reis zijn het de onverwachte momenten die je bij blijven: die ene cordero asado boven het kampvuur in Futaleufú met zoveel leuke mensen om je heen, de lift van de sleepwagenchauffeur met wie we 6 uur lang maar een half woordje Spaans wisten te wisselen, of het Argentijnse stel op de tour naar de Cueva de las Manos met een aanstekelijk enthousiasme over de kleinste dingen als een eendenfamilie met kuikens. Kortom: wij willen verrast worden, door mensen, door landschappen, door ervaringen (to collect in our baggage :) ). Dat kan je niet plannen, maar je kan het wel uitlokken. Door te reizen.

Met dat in ons achterhoofd hebben we weer wat meer reislust als we in Puerto Varas aankomen. Daar wordt, geheel onverwacht, een barbecue georganiseerd in het hostel. Komt dat goed uit nu we net hongerig van de veerboot zijn gekomen.

De sterattractie van Puerto Varas is vulkaan Osorno. De kegelvormige vulkaan doemt op aan het einde van het meer Llanquihue. Op onze busrit van Bariloche naar Chiloé hadden we hem al gespot aan de horizon. Het zien van zo’n perfecte vulkaan, waar het WhatsApp-icoontje ![](images/mount-fuji_1f5fb.png) waarschijnlijk op is gebaseerd, zorgde toen al voor kriebels in onze buik. Ook vanaf de veerboot zagen we hem van ver aankomen. Maar eenmaal in Puerto Varas hebben we pech. Twee dagen lang is de vulkaan in wolken gehuld. Heel eventjes laat ze haar besneeuwde top zien als we ons een weg banen door de vulkanische as aan de rand van de vulkaan nabij Petrohué. Overigens een prachtige plek, met uitzicht op het groene meer Todos los Santos en de pieken van nog meer vulkanen in de omgeving. Juist als we alweer vertrekken en nog een laatste blik op de vulkaan werpen, laat die zich weer in volle glorie zien. Bummer…

\[caption id="attachment\_813" align="aligncenter" width="900"\]![](images/P1270247-P1270253-1024x353.jpg) Puerto Varas\[/caption\]

![](images/P1260214.jpg)
![](images/P1260217.jpg)
![](images/P1260230.jpg)
![](images/P1270231.jpg)
![](images/P1270232.jpg)
![](images/P1270233.jpg)
![](images/P1270237.jpg)
![](images/P1270241.jpg)

\[caption id="attachment\_814" align="aligncenter" width="900"\]![](images/P1260220-P1260227-1024x359.jpg) Petrohué\[/caption\]

Toch had Puerto Varas nog iets anders curieus. Zo vind je er lavandería “Das Glück”, rotisseria “El Opa”, en een “Café Hausmann”. De invloed van Duitse immigranten is hier rondom het meer Llanquihue groot, dat is duidelijk. In het Museum Colonial Alemán in een dorp verderop leren we dat maar liefst één miljoen teleurgestelde Duitsers na de mislukte revolutie van 1848 emigreerden en 30.000 daarvan kwamen in Chili terecht. Zo’n 6.000 vonden een stukje land in en nabij Puerto Varas. Hun invloed is nog steeds duidelijk in de bouwstijl, de Duitse bieren en de “Kuchen” die ook hier gretig aftrek vinden. Overigens is Kuchen hier een veelgebruikt woord dat je zo in een Spaanse zin kan horen. In Valdivia, een universiteitsstad aan de westkust van Chili waar we ook een paar dagen zijn geweest, kwamen al die Duitsers in eerste instantie aan en dus vind je hier onder meer een van de populairste bierbrouwerijen van Chili: Kunstmann. Begin februari is hier een heus Bierfest van Oktoberfest-achtige proporties.

![](images/P1300254.jpg)
![](images/P1300257.jpg)
![](images/P1300259.jpg)
![](images/P1300262.jpg)
![](images/DSC_0584-e1518140205797.jpg)
![](images/IMG_20180128_211559.jpg)
![](images/IMG_20180128_174408.jpg)
![](images/P1300266.jpg)
![](images/DSC_0588-e1518137678863.jpg)
![](images/DSC_0585.jpg)
![](images/IMG_20180128_221912.jpg)

Valdivia mogen we best de eerste grotere stad noemen die we sinds onze start in het zuiden hebben gezien en dus slaan we hier onze slag. Wat neem je mee op een wereldreis, vroegen velen ons van tevoren. Nou, oude spullen die je onderweg één voor één kan vervangen, was het idee. Dat mislukte bij Freke overigens al op dag 4 toen er een gat zat in haar oude spijkerbroek. Inmiddels waren ook haar gympen aan het einde van hun latijn en dus prijkt er nu een nieuw paar aan haar voeten. Malte zoekt nog een vervanging van zijn stinkende handdoek en zijn gehavende zonnebril.

Na Valdivia reizen we naar dé toeristische trekpleister van Chili: Pucón. Bij een kort bezoekje aan het strand treffen we een zandstrook aan waar elke vierkante meter bezet is door knalgele parasols, waar de speedboten met een banaan erachter langs de waterlijn scheren, en waar wij ons niet echt op onze plek voelen. We besluiten de volgende dag Pucón te ontvluchten, naar het ‘H-park’ (Huelquehue National Park maar dat is onmogelijk om uit te spreken), om daar te wandelen langs twee watervallen en drie meertjes met uitzicht op de meest actieve vulkaan van Zuid-Amerika: de Villarrica.

![](images/DSC_0591-e1518140572845.jpg)
![](images/IMG_20180131_155319.jpg)
![](images/IMG_20180131_192909.jpg)
![](images/IMG_20180201_112642.jpg)
![](images/P1310269.jpg)
![](images/P2010273.jpg)
![](images/P2010276.jpg)
![](images/P2010281.jpg)
![](images/P2010283.jpg)
![](images/P2010287.jpg)
![](images/P2010308.jpg)
![](images/P2010312.jpg)
![](images/P2010313.jpg)

Die staat nog op ons ‘to-do-lijstje’ als we een uitstap maken naar het Huilo Huilo Natuurreservaat. Waar wij een afgelegen gebied verwachten, lekker weg van Pucón, blijkt dit ook een toeristische trekpleister van formaat. We bezoeken één waterval, waar we het platform met uitzicht delen met een buslading Chileense toeristen. Als het bij de volgende, meest beroemde waterval opeens om meerdere touringcars gaat, passen we daar maar voor. Wij gaan liever met de veerboot (lekker goedkoop) over het meer en weer terug. Maar als klap op de vuurpijl blijkt de boot al dagen van tevoren uitverkocht. Zelfs twee voetgangers passen er niet meer bij. We raken gefrustreerd dat we overal verdrongen worden door andere toeristen. Gelukkig maakt het feit dat we alles hebben gelift veel goed.

![](images/P2020323.jpg)
![](images/P2030328.jpg)
![](images/P2030331-P2030340.jpg)
![](images/P2030343.jpg)
![](images/P2030344.jpg)
![](images/IMG_20180202_172649.jpg)

Ook op de vulkaan Villarrica ben je bij lange na niet de enige, maar daar storen wij ons er niet aan. Integendeel, het is moeilijk om niet te genieten van de klim naar boven, op stijgijzers door de sneeuw met uitzicht op andere vulkanen in de omgeving, van de kleurrijke krater waar je een gasmaker op moet tegen de dampen uit het binnenste van de aarde, en we genieten nóg meer van de rit naar beneden, gewoon glijdend op je kont. Met de pikhouweel en je voeten als rem ging dat soms best snel. Zeker in het begin hadden we dat nog niet onder controle en dus crashte onze hele groep op elkaar en kwam Malte achterstevoren terecht. Niet heel handig om achteruit een hoge berg af te glijden maar Malte blijft lachen en weet zich uiteindelijk in een katpositie te wurmen om daarna weer achteraan te kunnen sluiten. En zo gaan we in mum van tijd van 2800 meter naar 1800 meter hoogte. De rest gaat te voet en per auto.

![](images/P2050387-P2050392-1024x486.jpg)

![](images/IMG_20180205_074232.jpg)
![](images/P2050348.jpg)
![](images/P2050350.jpg)
![](images/P2050351-P2050357.jpg)
![](images/P2050363-P2050366.jpg)
![](images/P2050368.jpg)
![](images/DSC_0597-e1518293438197.jpg)
![](images/P2050373-P2050383.jpg)
![](images/P2050385.jpg)
![](images/P2050386.jpg)
![](images/GOPR5550.jpg)
![](images/P2050410.jpg)
![](images/P2050397.jpg)
![](images/IMG_20180205_115937.jpg)
![](images/GOPR5568.jpg)
![](images/IMG_20180205_132733.jpg)
![](images/IMG_20180205_205821.jpg)

Die avond trakteren we onszelf op een lekker etentje. Omdat we de vulkaan bedwongen hebben, omdat we twee maanden onderweg zijn en omdat we een korte time-out gaan nemen. We zijn namelijk al een tijdje op zoek naar een work away: ergens werken in ruil voor accommodatie en mogelijk ook eten. Een mooie manier om even geen geld uit te geven en even wat anders te doen dan reizen. En in Pucón hebben we eindelijk succes: een Chileens gezin met drie kinderen gaat in de zomer naar België verhuizen en wil heel graag Nederlands leren. Kijk, dát kunnen wij. En dus zijn we inmiddels weer terug in Puerto Varas, maar nu in een megahuis waar de woonkamer al is behangen met post-its met Nederlandse woorden. We spelen memory met Nederlandse en Spaanse woorden voor lichaamsdelen en ontelbare keren het Monopoly van Brugge met Catalina (9) en Vicente (8). Zelfs Agustin (3) heeft al een Nederlands woordje geleerd: aapje. Omdat Freke hem telkens aapje noemt als hij weer over de tafel klimt. Hier blijven we tot de vijftiende en dan.

To be continued…

Ten slotte nog even een paar overgebleven foto’s van bedrijvig Castro en afgelegen Cucao.

![](images/P1240113.jpg)
![](images/P1240112.jpg)
![](images/P1210024.jpg)
![](images/P1210029.jpg)
![](images/P1210027.jpg)
![](images/P1210030.jpg)
![](images/P1210033.jpg)
![](images/P1210035.jpg)
![](images/P1210036.jpg)
![](images/P1210039.jpg)
![](images/P1210040.jpg)
![](images/P1210048.jpg)
![](images/P1210051.jpg)
![](images/P1240116.jpg)
![](images/DSC_0575.jpg)

\[caption id="attachment\_815" align="aligncenter" width="900"\]![](images/P1230077-P1230084-1024x352.jpg) Hostel terrace in Cucao\[/caption\]

![](images/P1220054.jpg)
![](images/P1220056-P1220061.jpg)
![](images/P1220063.jpg)
![](images/P1220067.jpg)
![](images/P1220071.jpg)
![](images/P1220074.jpg)
![](images/P1230088.jpg)
![](images/P1230090.jpg)
![](images/P1230094.jpg)
![](images/P1230097.jpg)
![](images/P1230101.jpg)
![](images/P1230102.jpg)
![](images/P1230105.jpg)
![](images/P1230107.jpg)
