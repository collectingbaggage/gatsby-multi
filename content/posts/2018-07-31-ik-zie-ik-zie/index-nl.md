---
title: 'Ik zie, ik zie wat jij niet ziet en het is... groen!'
slug: ik-zie-ik-zie
date: '2018-07-31'
author: Freke
tags:
  - chile
  - colombia
  - peru
  - travel-journal
excerpt: >-
  Boom.


  Deze <a href="https://www.youtube.com/watch?v=qGaQ7Kfg9Us" target="_blank"
  rel="noopener">scene</a> uit de Disney-film Brother Bear schiet ons meteen
  door het hoofd als we aankomen in Leticia. Een groene zee zover het oog reikt
  strekt zich onder ons vliegtuig uit, slechts onderbroken door een grote,
  glinsterende rivier. We zijn in de Amazone!
language: nl
translations:
  - link: /ich-sehe-was-was-du-nicht-siehst
    hreflang: de
    language: Deutsch
cover: ./images/P7224060-1.jpg
---

Boom.

Deze [scene](https://www.youtube.com/watch?v=qGaQ7Kfg9Us) uit de Disney-film Brother Bear schiet ons meteen door het hoofd als we aankomen in Leticia. Een groene zee zover het oog reikt strekt zich onder ons vliegtuig uit, slechts onderbroken door een grote, glinsterende rivier. We zijn in de Amazone!

Je kan natuurlijk niet meer dan zeven maanden in Zuid-Amerika reizen zonder de Amazone te bezoeken maar wij hebben deze speciale bestemming voor het laatst bewaard. Leticia ligt aan de Amazone-rivier zelf en grenst direct aan Peru en Brazilië. Sterker nog: Leticia (Colombia) en Tabatinga (Brazilië) zijn zo aan elkaar vastgegroeid dat de grens nauwelijks merkbaar is behalve dat alles aan de Braziliaanse kant meteen in het Portugees is. Peru ligt op de andere kant van de rivier en is alleen per boot te bereiken. Je mag je hier vrij bewegen tussen de drie landen zonder allerlei inreisbeperkingen. Ons hostel biedt daarom het volgende vermakende tijdverdrijf aan: ‘Koop binnen een uur een biertje in Colombia, in Brazilië en in Peru en krijg dan een biertje van het huis!’

![](images/IMG_20180716_145722.jpg)
![](images/P7244164-P7244169.jpg)
![](images/DSC_1051.jpg)
![](images/DSC_1056.jpg)
![](images/DSC_1053.jpg)

Dat er een gebroederlijke sfeer heerst op dit geïsoleerde drielandenpunt, getuigt ook het jaarlijkse festival van de Confraternidad. Wij komen middenin dit feest aan, als Brazilië zich van haar mooiste, culturele kant laat zien. Tijdens de show in het park krijgen wij eindelijk een beetje een idee van hoe Braziliaanse carnaval eruit kan zien: oorverdovende salsaklanken (van een decibellimiet hebben ze hier nog nooit gehoord), bonte kostuums voor schaars geklede dames en een kleine, gerimpelde oma’s die tussen de rijen door zelfgemaakt ijs verkopen. Het is er druk – zo vaak is er toch ook geen groots vertier in deze uithoek van de Amazone – en dan moet je goed opletten op je spullen. Freke’s telefoon werd hier nog bijna gestolen, maar gelukkig was de dader dronken en zo langzaam als een luiaard en kon ze hem zo weer terug grissen uit zijn handen.

![](images/IMG_20180716_205135.jpg)
![](images/IMG_20180716_210006.jpg)
![](images/IMG_20180716_212440.jpg)
![](images/IMG_20180716_214220.jpg)
![](images/IMG_20180716_202920.jpg)

Ondanks ons avontuur in Rincón del Mar (waar na het zwemmen met de lichtgevende plankton de motor van onze ook al lekkende boot uitviel en we uiteindelijk ‘gered’ en weggesleept werden door een voorbijvarende vissersboot) besloten we toch weer in een boot te stappen. Dat is immers de enige manier om je op lange afstand te verplaatsen hier. Het merendeel van de vloot bestaat hier uit gemotoriseerde houten kano’s. Daarop vervoert men personen, handelswaar en huisraad. De vissers gaan ermee langs de oevers van zijrivieren om te kijken wat de dagvangst brengt. Soms vaart er een grote boot langs, zoals die naar Manaus (Brazilië) of Iquitos (Peru) waarvoor je je eigen hangmat moet meenemen om in te slapen.

![](images/P7173613.jpg)
![](images/P7173744.jpg)
![](images/P7173638.jpg)
![](images/P7173653.jpg)
![](images/P7234126.jpg)
![](images/P7173622.jpg)
![](images/P7173662.jpg)

### De rivier op

Onze boot waarmee we vier dagen de jungle in gaan, valt niet uit de toon (afgezien van ons blauwe plastic afdakje die de meeste boten niet hebben). We steken direct de brede, bruine Amazone-rivier zelf over, maar kiezen al snel een kleinere zijrivier uit: de Rio Yavarí. Hier liggen de oevers dichterbij en heb je meer kans om iets te spotten. De oevers zijn modderig en altijd een paar meter hoog. De rivier staat laag, zo buiten het regenseizoen. Direct boven het water begint de groene jungle. In de jungle is het een survival of the fittest. Degenen die het niet hebben gered, liggen verspreid over de oevers: omgewaaide bomen liggen soms als gestrande schepen op de zandbanken, achtergelaten nadat de rivier te ver gezakt was om ze nog mee te nemen. Pas in het volgende regenseizoen, als het water weer stijgt, worden ze weer opgepikt en meegespoeld: de jaarlijkse opruiming van de natuur.

Onderweg naar onze eerste overnachtingsplek zien we al meteen een paar bijzondere bewoners van de Amazone: de roze dolfijnen. Ze zwemmen samen met de grijze variant op plekken met veel stroming of in de buurt van de visnetten om daar tot ergernis van de vissers een makkelijk maaltijdje te scoren. Ook zien we dat, in ieder geval aan de Peruaanse kant, de houtindustrie helaas nog gewoon een economische factor is. Grote stukken Amazonehout liggen aan de kant klaar om in boten naar andere delen van de wereld gebracht te worden.

![](images/P7173725.jpg)
![](images/P7173614.jpg)
![](images/P7173660.jpg)
![](images/P7173627.jpg)
![](images/P7173652.jpg)
![](images/P7183807.jpg)
![](images/GOPR6103.jpg)
![](images/P7173630.jpg)
![](images/P7173737.jpg)
![](images/P7173649.jpg)
![](images/P7173656.jpg)
![](images/P7173659.jpg)

\[caption id="attachment\_2470" align="aligncenter" width="900"\][![](images/P7173726-P7173730-1024x457.jpg)](https://collectingbaggage.nl/wp-content/uploads/2018/07/P7173726-P7173730.jpg) On the Yavarí\[/caption\]

Wie denkt dat het in de Amazone makkelijk is om wilde dieren te spotten (zoals wij), komt bedrogen uit. We zijn er ook een beetje in het verkeerde seizoen: vogels en apen zijn er maar weinig nu er in het droogseizoen minder fruit aan de bomen hangt. Maar op onze wandeltochten, overdag én ‘s nachts, door de jungle zien we toch bijzondere dingen. Het meest opmerkelijke zijn misschien wel de kikkers die zo goed gecamoufleerd zijn als bladeren dat ze zelfs niet te zien zijn als je er met je neus bovenop staat (zie foto’s hieronder; de oplossing staat onderaan deze blog). Eng zijn de schorpioenen (zelfs een baby’tje die de gids in eerste instantie niet ziet) en de vogelspinnen (vooral de extra dikke die waarschijnlijk eitjes bij zich draagt). Mooi zijn de toekans die we plotseling over de rivier zien vliegen. Die zijn verder moeilijk te spotten dus we zijn blij dat we die bijzondere vogel, naast een encounter met een gedomesticeerd exemplaar, ook in het wild hebben gezien. Net als de grote geelvleugelara’s, de ‘stinky turkey’ (hoatzin), de rode en witte adelaar, en de vele ijsvogels die het water oversteken. De vogel die door ons is omgedoopt tot ‘Whatsapp-vogel’ (vanwege zijn geluid als een waterdruppel), laat zich echter niet zien.

WhatsApp vogel: \[audio mp3="https://collectingbaggage.nl/wp-content/uploads/2018/07/whatsapp\_bird.mp3" preload="auto"\]\[/audio\]

Love bird: \[audio mp3="https://collectingbaggage.nl/wp-content/uploads/2018/07/love\_bird.mp3" preload="auto"\]\[/audio\]

![](images/P7203983.jpg)
![](images/P7204001.jpg)
![](images/P7183883.jpg)
![](images/P7203944.jpg)
![](images/P7183884.jpg)
![](images/P7173698.jpg)
![](images/P7203962.jpg)
![](images/P7193902.jpg)
![](images/P7173676.jpg)
![](images/P7173666.jpg)
![](images/P7173707.jpg)
![](images/P7183793.jpg)
![](images/P7183802.jpg)
![](images/P7183806.jpg)
![](images/P7193891.jpg)
![](images/P7193894.jpg)
![](images/P7244194.jpg)
![](images/P7244187.jpg)
![](images/P7224058.jpg)
![](images/P7183819.jpg)
![](images/P7224071.jpg)
![](images/P7173701.jpg)

Apen klauteren hoog in de bomen, zien we, maar close-up ontmoeten we ze op een plek waar mensen apen opvangen die als huisdieren werden gebruikt. Vooral Malte ontwikkelt binnen no-time een bijzondere band met deze dieren. Een anaconda (slang) hebben ze daar ook, maar in het wild komen we (gelukkig) niet tegen. Laten we ook het kleine grut van de jungle niet vergeten: de kleurrijke vlinders, libellen, grote mieren en natuurlijk de muggen.

![](images/P7234099.jpg)
![](images/P7234101.jpg)
![](images/P7183833.jpg)
![](images/P7183814.jpg)
![](images/P7183847.jpg)
![](images/IMG_20180718_120414.jpg)
![](images/P7183864.jpg)
![](images/P7183859.jpg)
![](images/P7183843.jpg)
![](images/P7183840-P7183842.jpg)
![](images/P7183823.jpg)
![](images/P7183872.jpg)
![](images/P7173687.jpg)
![](images/P7234096.jpg)
![](images/P7203986.jpg)
![](images/P7173718.jpg)
![](images/P7173724.jpg)
![](images/P7203953.jpg)
![](images/P7204003.jpg)
![](images/P7203971.jpg)
![](images/P7204005.jpg)
![](images/P7234123.jpg)
![](images/P7203948.jpg)
![](images/P7234111.jpg)
![](images/P7203913.jpg)
![](images/P7234098.jpg)

We vissen naar piranha’s, die kleiner zijn dan je eigenlijk denkt maar hun tanden niet minder venijnig, en in het donker zoeken we naar kaaimannen (onze gids weet uiteindelijk een klein exemplaar te grijpen ter demonstratie). En Freke vangt nog bijna een arawuana met haar tanden. Dat is ten minste een geromantiseerde versie van het moment dat er een grote, springende vis ín de boot springt, recht in Freke’s gezicht. Een bloedige kras en een paar pijnlijke tanden verder leggen we die, als wraak, op het kampvuur om hem met de hele groep op te peuzelen.

![](images/P7183797.jpg)
![](images/IMG_20180718_091000.jpg)
![](images/IMG_20180718_180837.jpg)
![](images/IMG_20180718_182508_1.jpg)
![](images/P7173767.jpg)
![](images/P7173770.jpg)

\[caption id="attachment\_2565" align="aligncenter" width="900"\][![](images/P7183781-P7183784-1024x544.jpg)](https://collectingbaggage.nl/wp-content/uploads/2018/07/P7183781-P7183784.jpg) Sunrise\[/caption\]

We bezoeken tijdens onze vierdaagse tour door de Amazone zowel de Peruaanse als de Colombiaanse zijde van de rivier. Die zijn erg verschillend: op de Peruaanse kant ligt de zogenaamde ‘lage jungle’ die elk jaar in het regenseizoen overstroomt en waar de bomen minder op elkaar staan en het goed is om wild leven te spotten. De Colombiaanse kant is regenwoud zoals je je dat voorstelt: het is de hoge jungle waar de begroeiing dicht op elkaar staat waardoor je soms maar een paar meter tussen het groen door kan kijken.

![](images/P7173696.jpg)
![](images/P7173715.jpg)
![](images/P7234103.jpg)
![](images/P7234107.jpg)
![](images/IMG_20180720_145143.jpg)

\[caption id="attachment\_2532" align="aligncenter" width="900"\][![](images/P7203963-P7203967-1024x442.jpg)](https://collectingbaggage.nl/wp-content/uploads/2018/07/P7203963-P7203967.jpg) Colombian rainforest\[/caption\]

In Peru slaan we één nacht middenin de jungle ons kamp op en knopen onze hangmatten aan de bomen vast. Dankzij de klamboes worden we niet opgegeten door de muggen maar kunnen we wel genieten van de geluiden van de jungle. De laatste nacht hangen we de hangmatten op in een maloca, een groot, rond huis van een sjamaan en z’n vrouw. We worden naar traditioneel gebruik welkom geheten met snuiftabak (poeh, dat spul brandt in je neusholtes!) en cocapoeder (geen cocaïne).

![](images/P7183875.jpg)
![](images/P7183877.jpg)
![](images/P7204009.jpg)
![](images/P7204021.jpg)
![](images/P7204017.jpg)

\[caption id="attachment\_2542" align="aligncenter" width="900"\][![](images/P7204010-P7204016-1024x401.jpg)](https://collectingbaggage.nl/wp-content/uploads/2018/07/P7204010-P7204016.jpg) Maloca\[/caption\]

Na de tour hebben we nog een paar dagen om meer dan alleen Leticia te verkennen. We nemen een boot richting Puerto Nariño, een groot dorp zo’n twee uur tegen de stroming in. Het is een schattige, superecologische plek met een ijscowinkel met smaken van Amazone-fruit. Jummie. Maar we besluiten daar niet te blijven en zoeken een kapitein die ons in z’n boot naar het nog kleinere San Martin brengt. Dat is ons door velen onderweg aangeraden en terecht, zo blijkt.

![](images/P7224044.jpg)
![](images/P7224040.jpg)
![](images/P7224049.jpg)
![](images/P7224052.jpg) \[caption id="attachment\_2546" align="aligncenter" width="900"\][![](images/P7224028-P7224032-1024x463.jpg)](https://collectingbaggage.nl/wp-content/uploads/2018/07/P7224028-P7224032.jpg) Puerto Nariño\[/caption\]

De rivier er naartoe kronkelt zich een weg door het groen. We varen er precies op het juiste moment van de dag, het zogenaamde gouden uur vlak voordat de zon ondergaat. Bij aankomst is het halve dorp (van zo’n 600 inwoners van de inheemse stam Ticuna) zich aan het wassen in de rivier, de tanden aan het poetsen of de was aan te doen. Aan land zien we hoe ze in een grote pan yuca (een soort aardappel) roosteren. We zoeken eerst een slaapplek bij de Nederlandse Heike, maar dat blijkt te duur. Uiteindelijk vinden we twee hangmatten om in te slapen bij Armando, een lokale gids die ons eerder is aangeraden door een reisgenoot. Zijn buurman, ook gids, leidt ons het bos in dat onderdeel is van het Nationaal Park Amacayacu en vertelt ons alles over de bomen en planten en waar ze voor worden gebruikt: van meubels tot schilderen. Sommige bomen hebben dikke, hoge wortels die gebruikt worden als je verdwaald bent. Met je machete sla je er krachtig op en de knal echoot zover door de jungle dat je het als leidraad kan gebruiken. Zo kan je elkaar weer vinden.

![](images/IMG_20180722_154312.jpg)
![](images/P7224059.jpg)
![](images/P7224080.jpg)
![](images/P7224086.jpg)
![](images/IMG_20180723_064850.jpg)
![](images/P7224077.jpg)
![](images/P7224078.jpg)
![](images/P7224079.jpg)
![](images/P7224090.jpg)

Stekelige jungle: ![](images/P7203984.jpg)
![](images/P7234112.jpg)
![](images/P7234115.jpg)
![](images/P7234114.jpg)
![](images/P7234116.jpg)
![](images/P7234119.jpg)

Als we aan de mond van de rivier richting San Martin weer wachten op ons boot terug naar Leticia, realiseren we ons dat dit onze laatste stop is voor we naar Sydney vliegen. In feite begint twee dagen later onze lange reis van de Amazone naar Sydney, waar we al met al zo’n vier dagen over doen.

\[caption id="attachment\_2554" align="aligncenter" width="900"\][![](images/IMG_20180723_152709-1024x378.jpg)](https://collectingbaggage.nl/wp-content/uploads/2018/07/IMG_20180723_152709.jpg) Bus stop in the amazon\[/caption\]

### Van de Amazone naar Australië: uw route wordt berekend...

Etappe één is de snelle boot naar Iquitos in Peru. We stempelen ons uit uit Colombia en in in Peru op een douaneboot aan de oever van de Amazone. Middenin de nacht maken we de oversteek naar de Peruaanse kant, waar de veerboot klaarligt. Gloednieuw, vertelden lokale mensen ons al trots. Helemaal nieuw is hij echter niet: hij is overgekocht uit Noorwegen waar hij dienst deed als veerboot door de fjorden, blijkt als we aan boord stappen. De bordjes zijn zelfs nog in het Noors. Desondanks een stuk luxer dan we hadden gedacht van tevoren en we kunnen zelfs een paar uurtjes languit op een rij stoelen slapen. Het is de eerste nacht zonder bed.

![](images/DSC_1052.jpg)
![](images/IMG_20180725_124804.jpg)
![](images/IMG_20180725_015613.jpg)
![](images/IMG_20180725_124925.jpg)
![](images/IMG_20180725_164030.jpg)

Als we wakker worden, zien we de bruine rivier, de modderige oever en de groene jungle aan ons voorbij glijden. Af en toe varen we langs een dorpje, met huizen op palen voor als het water hoger staat. Twaalf uur later is dat uitzicht nog weinig veranderd. Maar de realisatie dat je na 500 kilometer nog steeds maar een minuscuul stukje Amazone hebt gezien (in totaal telt die namelijk 6992,6 kilometer) maakt deze boottocht onvergetelijk.

![](images/IMG_20180725_143710.jpg)
![](images/IMG_20180725_151305.jpg)

We zijn slechts een paar uur in Iquitos voordat onze vlucht naar Santiago, met overstap in Lima, vertrekt, maar het is genoeg om ons te helpen herinneren wat we wel en niet leuk vonden aan Peru. Meteen als we van boord stappen, worden we belaagd door taxichauffeurs die ons naar het centrum willen brengen en tegelijkertijd een accommodatie willen aansmeren (tegen commissie uiteraard). Op het centrale plein worden we onafgebroken aangesproken door eenzelfde slag mensen die afkomen op twee bepakte en bezakte backpackers als bijen op honing.

![](images/IMG_20180725_172848.jpg)
![](images/IMG_20180725_170034.jpg)
![](images/IMG_20180725_165715.jpg)

Maar later op de avond maken de Peruanen het weer goed. We eten bij een klein, vriendelijke barbecuerestaurant dat speciaal voor ons al opengaat. En als we in cashflow-problemen komen, vinden ze ons niet steeds irritanter maar juist steeds grappiger. Eenmaal in de tuktuk naar het vliegveld zwaaien ze ons zelfs uit. Onderweg lijkt het wel alsof half Iquitos is uitgereden om ons uit te zwaaien. We genieten van de Peruaanse verkeersjungle van scooters, tuktuks en een enkele auto waar onze chauffeur moeiteloos doorheen manoeuvreert. We bereiken het vliegveld en daarmee de geordende, bijna westerse wereld.

\[video width="800" height="450" mp4="https://collectingbaggage.nl/wp-content/uploads/2018/07/iquitos\_tuktuk\_800x450.mp4" poster="https://collectingbaggage.nl/wp-content/uploads/2018/07/IMG\_20180725\_194430.jpg"\]\[/video\]

In alle vroegte, na een tweede nacht zonder bed, komen we aan in Santiago. Terug naar waar alles begon, alleen is het nu een stuk kouder. Winters Santiago – hoewel het deze dag met een waterig zonnetje aanvoelt als een mooie herfstdag – zet ons tijdsgevoel al snel vooruit naar Sinterklaas en Kerst, maar zover is het nog niet. Het is wel de laatste dag in Zuid-Amerika en met een weemoedig gevoel nemen we afscheid.

Muchas gracias, amigos. Que te vaya bien!

\[caption id="attachment\_2570" align="aligncenter" width="900"\][![](images/P7203922-1024x576.jpg)](https://collectingbaggage.nl/wp-content/uploads/2018/07/P7203922.jpg) Chao America del sur!\[/caption\]

En dan hier nog de oplossing voor de kikkers: ![](images/P7203983_solution.jpg)
![](images/P7204001_solution.jpg)
